ఈ యిరువురు జయవిజయాభిధానంబులుగల మదీయద్వారపా
లకులు వీరు మిమ్ముంగైకొనక మదీయాఙ్ఞాతిక్రమణులయి చేసిన
యపరాధంబునకుఁదగినదండంబుగావించితిరి అదినాకునభిమ
తంబయ్యె అదియునుంగాక భృత్యువర్గంబుసేయునపరాధంబు
స్వామిదియ కాన యీతప్పునకు మాననీయుండనైన నన్ను మ
న్నించి ప్రసన్నులగుదురుగాక యని వెండియునిట్లనియె
తనువునఁబుట్టినట్టి బెడిదంబగు కుష్టుమహాగదంబుచే
వనరి తదీయచర్మము వివర్ణతనొందినరీతి భృత్యులొ
ప్పనిపనిసేసినన్ విభులు బంధురచారుయశంబుఁబేరుఁబెం
పునుజెడిపోయి దుర్యశముబొందుచునుందురు విష్టపంబులన్
అలవడ నాకు మీవలననబ్బిన తీర్థసుకీర్తనీయ స
ల్లలితవినిర్మలామృతవిలాసయశోవిభవాభిరామమై
వెలయు వికుంఠనామమపవిత్రమనశ్శ్వపచాధమాది లో
కులచెవి సోఁకఁదత్క్షణమ కోరి పవిత్రులఁజేయువారలన్
అట్టి నేను దలంప మీ యట్టి సాధు
జనులకపకారమర్థిఁజేసిన మదీయ
బాహుసములైనఁద్రుంతునుత్సాహలీల
నన్ననితరుల మీమ్రోలనెన్ననేల
ధరణిసురోత్తమసేవా
పరిలబ్ధంబయిన యట్టి పాతకనాశం
కర నిఖిలభువనపూత
స్ఫురితాంఘ్రిసరోజతోయములుగల నన్నున్
అలఘమతి విరక్తునిఁగాఁ
దలఁపక నిజశుభకటాక్షదామక కలితా
ఖిలసంపద్విభవశ్రీ
లలనారత్నంబురస్థలంబునుజెందెన్
క్రతులుసేయుచో శిఖిముఖంబున వేలుచునట్టి తద్ఘృత
ప్లుతచరుభక్షణన్ ముదముఁబొందదు నిస్పృహధర్మమార్గసం
గతుఁడగు భూసురోత్తము ముఖంబున వేడ్క భుజించునయ్యవి
స్త్రృతకబళంబునన్ మనము తృప్తి వహించినరీతి నిచ్చలున్
సతతంబునప్రతిహతయోగమాయావి
భూతిచేఁబ్రఖ్యాతిఁబొందు నేను
నే మహీసురులసమిద్ధనిర్మలపాద
నలి రజోవితానములు భక్తి
హాటకనవరత్నకోటీరమునఁదాల్తు
నట్టి నాచరణాంబుజాంబువులను
దవిలి ధరించి సద్యఃపవిత్రాత్ములై
రర్థిఁజంద్రావతంసాది దేవ
చయములెవ్వాఁడు బ్రాహ్మణజనులుదమకు
నపకృతుల్ సేసిరేని మాఱలుగఁడతఁడు
విప్రులను నన్నుఁగాఁగ భావించునతఁడు
ధర్మపద్ధతినా ప్రియతముఁడు వాఁడు
గోవితతిన్ ధరాదివిజకోటిని నన్నును దీనవర్గమున్
వావిరి భేదబుద్ధిఁగనువారలధోగతిఁబొందనందునా
శీవిషరోషవిస్ఫురణజెంది కృతాంతభటుల్ మహోగ్రగృ
ధ్రావలివోలెఁజంచువులనంగములుద్ధతిఁజింతురెప్పుడును
ధరణీసురోత్తముల్ బహువిధంబులఁదమ్ముఁబరాభవించినన్
దరహసితాస్యులై యతిముదంబున నిచ్చలుఁబూజసేయుచున్
సరసవచోవిలాసముల సన్నుతిసేయుచుఁదండ్రినాత్మజుల్
కరమనురక్తిఁబిల్చుగతిఁగైకొని పిల్చిన వారు నా సముల్
వినుఁడయ్యనఘచరిత్రుల
కనయముఁబ్రియతముఁడనగుచునమ్ముడువోదున్
మును నన్ను భృగువుదన్నినఁ
గనలక పరితోషవృత్తిగైకొంటిఁగదే
పొలుచు నా మానసాంభోజాతభావంబు
దెలియంగలేక యుద్వృత్తులగుచుఁ
గడఁగి నా యానతిఁగడచినఁదద్ధోష
ఫలము వీరలకు సంప్రాప్తమయ్యె
మునులారనా చిత్తముననున్న నీతియు
నిట్టిద భూమిపైఁబుట్టి వీర
లచిరకాలమున నా యంతికంబునకోలి
నరుదెంచునట్లుగాననుమతింప
వలయునని యమ్ముకుందుడువలుకుటయును
విని మనంబున సనకాది మునివరేణ్యు
లమ్మాహాత్ముని మృదులభాషామృతంబుఁ
దవిలి క్రోలియు రోషసందష్టులగుచు
మునివరుల్ తమచిత్తములఁదృప్తిఁబొందక
పంకజాతాక్షుఁడువలికినట్టి
పరిమితగంభీరబహుళార్థదురవగా
హములను విస్ఫురదమృతతుల్య
మాధుర్యసుగుణసమన్వితమ్ములు విని
ర్గతశబ్దదోషనికాయములును
నైన వాక్యములకునాత్మలఁబరితోష
మంది యుల్లముల నెయ్యమున మనిచె
నొడయఁడిప్పుడు నందించియో తలంప
నర్థి నిందించియో మత్కృతైకదండ
మునకు సంకోచమొందియో యనుచు సంశ
యాత్ములగుచు వివేకించి యంతలోన
నలినాక్షుఁడుదమదెసఁగృప
గలిగినభావంబుఁదెలిసి కౌతుకమొలయం
బులకాంకితాంగులై యు
త్కలికన్ హర్షించి నిటలఘటితాంజలులై
భరితనిజయోగమాయా
స్ఫురణందనరారునతివిభూతియు బలముం
బరమోత్కర్షముఁగల యీ
శ్వరునకునిట్లనిరి మునులు సద్వినయమునన్
పొలుపు దీపింప నిత్యవిభూతినాయ
కుడవు భగవంతుడవుననఘుడవు నీవు
మత్కృతంబిప్డు నీకభిమతంమటంటి
వీశ భవదీయచారిత్రమెఱుఁగఁదరమె
దేవగణాళికెల్లఁ పరదేవతలై తనరారునట్టి వి
ప్రావలికాత్మనాయకుఁడవైపెనుపొందిన నీకు నీధరా
దేవతలెల్లనెన్ననధిదేవతలైరఁట యెట్టిచోద్యమో
దేవ సమస్తపావన సుధీజనతావన విశ్వభావనా
కమలదళాక్షా నీవలనగల్గిన ధర్మముదావకావతా
రముల సురక్షితంబగుఁదిరంబగునీశ్వర నిర్వికారత
త్వమునఁదనర్చు నిన్నరయఁదత్ఫలరూపముఁదత్ప్రధానగో
ప్యమునని పల్కుచుందురు కృపామయలోచన పాపమోచన
మహిఁదలపోయనెవ్వని సమగ్రపరిగ్రహమున్ లభింప ని
స్పృహమతులై మునీశ్వరులు మృత్యుభయంబునఁబాతురట్టి స
న్మహితవివేకశాలి గుణమండన నీకిలనన్యసత్పరి
గ్రహమది యెట్టిచోద్యము జగత్పరిపాలననిత్యఖేలనా
సతతంబునర్థార్థిజనశిరోలంకార
పదరేణువులుగల పద్మనేడు
జలజకింజల్కనిష్యందమరందలో
భాగతభ్రమరనాయకునిపగిది
ధన్యజనార్పితోదంచితతులసికా
దామంబునకు నిజధామమగుచు
భాసిల్లు భవదీయపాదారవిందముల్
విలసితభక్తి సేవించుచుండి
కమలనయనకృపావనలోకనములొలయ
నర్థిఁబొడసూపుభాగవతానురక్తిఁ
జేసి భవదీయమహిమంబు చిత్రమరయ
చిరశుభాకార యిందిరాచిత్తచోర
చిరభాగ్యోదయ దేవదేవ లలితశ్రీవత్సలక్ష్మాంగ యీ
వరవిప్రానుపదైకపుణ్యరజమేవర్ణింప నీ మేనికా
భరణంబంటివి సర్వలోకులకు విప్రశ్రేణిమాహత్యమీ
వెఱుగంజెప్పుటకై ధరించితిగదా యెన్నంబవిత్రాకృతిన్
అదియునుంగాక
ధర్మమూర్తివి జగత్కర్తవునగు నీవు
ప్రోవంగఁదగువారిఁబ్రోవవేని
నవిరాళవేదోక్తమగు ధర్మమార్గమ
సన్మార్గమగుఁగాన సత్త్త్వగుణవి
శిష్టుండవగుచునీజీవసంఘముసేమ
మరసి రక్షింతు నీదైన శక్తి
చేతను ధర్మఘాతుల దండించు
నీకు సంచితమైన నిగమధర్మ
మార్గనాశకవిధములు మదికినింపు
గావు విప్రుల యందు సత్కరుణ మెఱసి
ఘనతఁబలికిన వినయవాక్యములు నీకు
యుక్తమగుచుండు సతతంబు భక్తవరద
అట్లయినఁబరులయెడ వినయంబులువలికినబ్రాభవహానియగు
నని తలంచితివేని
విశ్వమునకెల్లఁగర్తవు విశ్వనిధివి
విశ్వసంరక్షకుడవై వెలయు నీకుఁ
గడగిఁబ్రాభవహాని యెక్కడిదిదలంప
వినయములు నీకు లీలలై వెలయుఁగాన
మునులమగు మమ్మునతిమోదమునను నీవు
సత్కరించుటలెల్ల సజ్జనపరిగ్ర
హార్థమై యుండుఁగాదె మహాత్మా యొకటి
విన్నవించెదమీ జయవిజయులకును
అలిగి యేము శపించితిమంతకంటె
బెడిదమగునాఙ్ఞసేయనభీష్టమేని
జేయుమదికాక సమధికశ్రీదనర్పఁ
జేసి రక్షించెదేని రక్షింపుమీశ
అట్లయినమాకుంబ్రియంబగుంగావునననపరాధులునతి నిర్మ
లాంతఃకరణులునైన వీరలకుననృతంబులు పలికితిమేని మమ్మ
యినంజిత్తంబుకొలదినాఙ్ఞాపింపుమని కరకమలంబులు మొగిచి
కృతాంజలులైయున్న మునులంగరుణార్ద్రదృష్టిం గనుంగొని
అనఘుఁడు భగవంతుండి
ట్లనియెన్ మునులార వీరలలరన్ భువికిం
జని యచటనసురయోనిన్
జనియింతురు లోభమోహసంగతులగుచున్
దేవజనావళికుపహతిఁ
గావించుచు నిఖిలభువనకంటకవృత్తిన్
జీవించుచునాయెడ సం
భావితవైరానుబంధభావులునగుచున్
ఆహవముఖమున ననునతి
సాహసముననెదిరిపోరి చక్రనిశితధా
రాహతిఁదెగివచ్చెదరు
త్సాహమెలర్పంగ నాదుసన్నిధికంతన్
అదియునుంగాక
నను వైరంబుననైనను
మనమునఁదలఁచుటను నా సమక్షమున మదా
ననమీక్షించుచు నీల్గుట
ననఘాత్ములై వసింతురస్మత్పదవిన్
వినుఁడిలమీదఁనింకెన్నఁటి
కినిబుట్టువులేదు వీరికిని మీరలు ప
ల్కినయట్ల నాదు చిత్తము
ననుదలంతుంగాన మీ మనంబులనింకన్
దీనికిఁజింతఁదక్కుఁడు సుధీజనపుంగవులన్నఁబ్రీతులై
యానలినాసనాత్మజులనంతునిభావముదామెఱింగి పెం
పూనినవేడ్కఁదేలి తెలివొందిన చిత్తములన్ నుతించిరం
భోనిధిశాయినార్తజనపోషణుఁబాపశోషణున్
మఱియును
ఆ సనకాదులంతఁబులకాంకురముల్ ననలొత్త బాష్పధా
రాసుభగాక్షులై మునిశరణ్యవరేణ్యునగణ్యు దేవతా
గ్రేసరు దివ్యమంగళశరీరముఁజారుతదీయధామమున్
భాసురలీలఁజూచి నవపద్మదళాక్షునకున్ వినమ్రులై
తమపలికిన భాషణములు
కమలోదరుభాషణములుగాదలఁచుచు నె
య్యమునన్ వైష్ణవలక్ష్మీం
బ్రమదంబునఁబ్రస్తుతించి పరమేశ్వరుచేన్
ఆమంత్రితులై తగ నిజ
ధామములకుఁజనిరి వారుదడయక లక్ష్మీ
కాముడు జయవిజయులనభి
రామంబుగఁజూచి పలికె రయమొప్పారన్
మీ రసురయోని యందని
వారితులై జననమందవలసెను నే దు
ర్వార బలాఢ్యుడనయ్యును
వారింపగనోప విప్రవచనములెందున్
అదిగాన దనుజయోనిం
బదపడి జనియించి మద్విపక్షులరై మీ
మదినెప్పుడు నన్నె తలంచుచు
వదలక నా చేతఁజచ్చి వచ్చెదరిటకున్
పొండని యానతిచ్చి హరి ఫుల్లసరోరుహపత్రనేత్రుఁడా
ఖండలముఖ్యదిగ్వరనికాయకిరీటలసన్మణిప్రభా
మండిత పాదపీఠుఁడు రమారమణీమణితోడనేగుదే
నిండినవేడ్కనేఁగె నిజనిర్మలపుణ్యనివాసభూమికిన్
అంత
నిజతేజోహానిగ జయ
విజయులు ధరఁగూలిరపుడు విహ్వలులగుచుం
ద్రిజగముల సురవిమాన
వ్రజముల హాహారవంబుగ్రందుగఁజెలగన్
వారలె యా దితిగర్భా
గారంబుననున్నవారుగడగి తదీయో
దారఘనతేజమిపుడని
వారణమీతేజమెల్ల వమ్ముగఁజేసెన్
ఇంతకు మూలమాహరి రమేశ్వరుఁడర్థినొనర్చు కార్యముల్
వింతలె సర్వభూతభవవృద్ధివినాశనహేతుభూతుఁడా
ద్యంతవికారశూన్యుఁడు దయానిధి మీ యెడ మేలుసేయునీ
చింతదొఱంగి వేచనుఁడు చేకూఱు మీకు మనోరథార్థముల్
అని వనజాసనుఁడాడిన
విని తద్వృత్తాంతమెఱిఁగి విబుధులు నాకం
బునకేఁగిరి దితి నిజనా
థునిమాటలుదలఁచి యపరితోషముతోడన్
