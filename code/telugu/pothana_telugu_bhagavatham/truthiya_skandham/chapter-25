ఆ దితిగర్భమందు రుచిరాకృతితోనొకతోజమన్యతే
జోదమలీల వెల్వడి వసుంధరయున్ గగనంబునిండి సం
ఛాదితపద్మబాంధవనిశాకరదీప్తులుగల్గి సూచికా
భేదమహోగ్రసంతమసభీషణమైన భయాకులాత్ములై
అమరగణంబులెల్ల గమలాసనుపాలికినేఁగి తత్పదా
బ్జములకుమ్రొక్కి యంజలులు ఫాలములంగదియంగఁజేర్చి చి
త్తముల భయంబు సంభ్రమముఁదార్కొననిట్లని విన్నవించిరో
యమరకులాగ్రగణ్య దురితార్ణవతారణ సృష్టికారణా
నీవు చరాచరప్రచయనేతవు ధాతవు సర్వలోకపా
లావళిమౌళిభూషణుండవంచితమూర్తివి దేవదేవ వా
ణీవర యీయజాండమున నీవునెఱుంగని యర్థమున్నదే
భావమునందలంపుము విపన్నుల మమ్ముభవత్ప్రపన్నులన్
దేవా కార్యరూపంబగు చేతనాచేతనాత్మకప్రపంచంబునకుఁగారణుం
డవైన నీచేత సమస్తభువనంబులును సృజియింపఁబడియె నీవు
సర్వభూతాత్మభావవిదుండవు లోకనాథశిఖామణిభూతుండవు
విఙ్ఞానవీర్యుండవవిద్యంజేసి యిట్టి స్రష్టరూపంబునొందితి గృహీతర
జోగుణుండవు నీ యందుఁబ్రపంచంబు లీనంబై యుండు సుపక్వ
యోగంబునొంది నిష్కాములై ధ్యానంబున నిన్నరయుచు నిర్జిత
శ్వాసేంద్రియాత్ములై భవత్ప్రసాదంబు వడసిన వారలకుంబరాభ
వంబులెక్కడివి ఎవ్వని వాగ్జాలంబుచేఁబాశబద్ధంబులైన పశువు
ల చందంబున నిఖిలజీవులు వర్తింతురట్టి నీకు నమస్కరించెద
ము అహోరాత్రవిభాగాభావంబున లుప్తకర్మంబులగు లోకంబులకు
సేమంబుగావింపుము శరణాగతులమైన మమ్మునతిశయకరు
ణారసపరిపూర్ణంబులగు కటాక్షంబులనీక్షంచి రక్షింపుము కశ్యప
వీర్యంబు దితిగర్భంబుననుండి సకలదిగ్వలయంబునాక్రమించి దా
రువందు వహ్ని చందంబున లీనంబై ప్రవృద్ధంబగుచున్నది అని
విన్నవించిన బృందారక సందోహంబులకునానందంబుగందళింప
నరవిందనందనుండిట్లనియె
