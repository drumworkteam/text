శ్రీనాథనాథా జగన్నాథా నమ్రైకరక్షా విపక్షక్షమాభృత్సహస్రాక్ష నీరేజ
పత్రేక్షణా దేవదేవా భవద్దాసవర్గానుతాపంబులంబాపఁగానోపు దివ్యా
తపత్రంబునాఁబొల్చు యుష్మత్పదాంభోజమూలంబు పుణ్యాలవా
లంబుగాఁబొంది యోగీంద్రులుద్దామసంసారతాపంబులంబోవఁగా
మీటి వర్తింతురోతండ్రి ఈశా సమస్తాఘనిర్ణాశ ఈ విశ్వమందెల్లజీవుల్
భవోదగ్రదుర్వారతాపత్రయాభీలదావాగ్నిచేఁగ్రాగి దుఃఖాబ్దిలోఁదోఁ
గి యేకర్మమున్ ధర్మముంబొందఁగాలేక సంసారచక్రంబునందుంబ
రిభ్రామ్యమాణాత్ములైయుందురమ్మూఢచేతస్కులంజెప్పఁగానేల
యోదేవ విఙ్ఞానదీపాంకురంబైన మీపాదపంకేరుహచ్ఛాయఁబ్రాపిం
తుమబ్జాక్ష సన్మౌనిసంఘంబులైకాంతికస్వాంతతంబేర్చి దుర్దాంత
పాపౌఘనిర్ణాశకాంబుప్రవాహాభ్రగంగానివాసంబుగాఁనొప్పు నీపాద
యుగ్మంబు యుష్మన్ముఖాంభోజనీడోద్గతంబైన వేదాండజశ్రేణిచే
తంగవేషించి సంప్రాప్తులై యుందురోనాథ వైరాగ్యశక్తిస్ఫుటఙ్ఞానబో
ధాత్ములైనట్టి ధీరోత్తముల్ నిత్యనైర్మల్య భవ్యాంతరంగంబులందే
పరంజ్యోతిపాదాబ్జపీఠంబుగీలించి కైవల్యసంప్రాప్తులైరట్టి నిర్వాణ
మూర్తింబ్రశంసింతుమింద్రాదివంద్యా ముకుందా సమస్తంబుఁగల్పిం
పఁబాలింపఁదూలింపఁగాఁబెక్కు దివ్యావతారంబులంబొందు నీ పాద
పంకేరుహధ్యానపారీణసుస్వాంతులైయొప్పు భక్తావళిన్ మోక్షదం
బైన నీ పాదకంజాతముల్ కొల్తుమీశ రమాధీశ పుత్రాంగనామిత్ర
సంబంధబంధంబులంజెంది నిత్యంబు దుష్టక్రియాలోలురై దేహగే
హంబులందోలి వర్తించు దుర్మానవశ్రేణులందంతరాత్ముండవై
యుండియున్ దూరమైతోఁచు నీ పాదపద్మంబులర్చింతుమో దేవ
బాహ్యేంద్రియవ్యాప్తినుద్వృత్తులైనట్టి మూఢాత్ములధ్యాత్మతత్త్వప్ర
భావాఢ్యులై నీ పదాబ్జాత విన్యాసలక్ష్మీకళావాసముంగన్న య
య్యుత్తమశ్లోకులంగానంగాఁజాలరప్పుణ్యులాదుష్టులంజూడఁగానొ
ల్లరంభోధిరాట్కన్యకాకాంతవేదాంతశుద్ధాంతసిద్ధాంతమైయొప్పు నీ
సత్కథాసారచంచత్సుధాసారపూరంబులంగ్రోలి సౌఖ్యోన్నతిన్ సోలి
ధీయుక్తులై వ్రాలి తాపంబులందోలిమోదంబులందేలి సంపన్నులై
మన్ననిత్యప్రసన్నుల్ మహోత్కంఠతంబేర్చి వైకుంఠధామంబున
ల్పక్రియాలోలురై కాంతురద్దివ్యవాసైకసంప్రాప్తికింగోరుచున్నారమో
దేవ వైరాగ్యవిఙ్ఞానభోధాత్మయోగక్రియారూఢినంతర్బహిర్వ్యాప్తిఁజా
లించి శుద్ధాంతరంగంబుఁగావించి హృత్పద్మవాసుండవై చిన్మయా
కారమై యున్న నీ యున్నతానంతతేజోవిలాసోల్లసన్మూర్తిఁజిత్త
ములంజేర్చి యానందలోలాత్మతంబొల్చు యోగీశ్వరశ్రేణికిందావకీ
నానుకంపానులబ్దస్ఫుటఙ్ఞానముంగల్గుటంజేసి యాయాసముం
జెందరో దేవతాచక్రవర్తీ సదానందమూర్తీ జగద్గీతకీర్తీ లసద్భూతవర్తీ
భవద్దాసులైనట్టి మమ్మున్ జగత్కల్పనాసక్తచిత్తుండవై నీవు త్రైగు
ణ్యవిస్పూర్తిఁబుట్టించినంబుట్టుటేకాక నీదివ్యలీలానుమేయంబుగా
సృష్టినిర్మాణముంజేయ నేమెంతవారమౌదుమీశక్తియుక్తిన్ భవ
త్పూజగావింతుమట్లుండె నీ సత్కళాజాతులైనట్టి మమ్మెన్నఁగానే
లనధ్యాత్మతత్త్వంబవన్నంబరంజ్యోతివన్నంబ్రపంచంబవన్నన్న
ధిష్టాతవన్నన్ సదాసాక్షివన్నన్ గుణాతీత నీవే కదా పద్మపత్రాక్ష
సత్వాదిత్రైగుణ్యమూలంబునానొప్పు మాయాగుణంబందునుద్యన్మ
హాతత్త్వమైనట్టి నీ వీర్యముంబెట్టుటంజేసి నీవింతకుంగారణంబౌదు
నాయాయికాలంబులన్నీకు సౌఖ్యంబులేమెట్లుగావింతుమేరీతిన
న్నంబు భక్షింతుమెబ్భంగి వర్తింతుమేనిల్కడన్నుందుమీజీవంబె
యాధారమైయుండి భోగంబులంబొందుచున్నున్న యిక్కార్యసం
ధానులైనట్టిమాకుంజగత్కల్పనాశక్తికిన్ దేవ నీ శక్తిఁదోడ్పాటుగా
వించి విఙ్ఞానముంజూపి కారుణ్యసంధాయివై మమ్ము రక్షింపు ల
క్ష్మీమనఃపల్వలక్రోడ యోగీంద్రచేతస్సరోహంస దేవాదిదేవా నమస్తే
నమస్తే నమః
