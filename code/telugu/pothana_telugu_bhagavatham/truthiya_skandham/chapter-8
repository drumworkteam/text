ధృతిఁబూని కాలచోదితమునవ్యక్తంబుఁ
బ్రకృతియుననిపేళ్ళఁబరగు మాయ
వలన మహత్తత్త్వమెలమిఁబుట్టించె మా
యాంశకాలాదిగుణాత్మకంబు
నైన మహత్తత్త్వమచ్యుతదృగ్గోచ
రమగుచు విశ్వనిర్మాణవాంఛ
నందుటఁజేసి రూపాంతరంబునఁబొందె
నట్టి మహత్తత్త్వమందునోలిఁ
గార్యకారణ కర్త్రాత్మకత్వమైన
మహిత భూతేంద్రియకమనోమయమనంగఁ
దగునహంకారతత్త్వముత్పన్నమయ్యెఁ
గోరి సత్త్వరజస్తమోగుణకమగుచు
వెండియు రూపాంతరంబులంబొందుచున్న సాత్త్వికాహంకారంబు
వలన మనంబును వైకారికకార్యభూతంబులైన దేవతాగణంబులు
ను సంభవించె ఇంద్రియాధిష్టాతలైన వానివలన శబ్దంబు పూర్వం
బునఁబ్రకాశంబగుటంజేసి ఙ్ఞానేంద్రియంబులయిన త్వక్చక్షుశ్శ్రో
త్రజిహ్వాఘ్రాణంబులునుఁగర్మేంద్రియంబులయినవాక్పాణిపాద
పాయూపస్థములునుదైజసాహంకారంబువలన శబ్దస్పర్శరూపర
స గంధంబులుదయించె అందు శబ్దంబు నిజగుణంబయిన శబ్దం
బు వలననాకాశంబుఁబుట్టించె గగనంబు కాలమాయాంశయోగం
బునంబుండరీకాక్షు నిరీక్షణంబున స్పర్శతన్మాత్రంబువలన వా
యువుంగలిగించె పవనుండునభోబలంబున రూపతన్మాత్రాంశం
బువలన లోకలోచనంబైన తేజంబునుత్పాదించె తేజంబు కాలమా
యాంశయోగంబుననుత్తమశ్లోకునివిలోకనంబునఁబవమానయు
క్తంబగుచు రసతన్మాంత్రంబువలననంబువులంబుట్టించె సలిలం
బు కాలమాయాంశయోగంబునంబరమేశ్వరానుగ్రహంబుగలిగి తే
జోయుక్తంబైన గంధగుణంబువలనంబృథివిఁగలిగించె అందు గగ
నంబునకు శబ్దంబును వాయువునకు శబ్దస్పర్శంబులును తేజం
బునకు శబ్దస్పర్శరూపంబులును సలిలంబునకు శబ్దస్పర్శరూప
రసంబులును పృథివికి శబ్దస్పర్శరూపరసగంధంబులును గుణం
బులైయుండు కాలమాయాంశలింగంబులుగలిగి మహదాద్యభిమా
నంబులునొందిన దేవతలు విష్ణుకళాకలితులగుదురు అట్టి మహ
దాదితత్త్వంబులైక్యంబుసాలమింబ్రపంచంబులుగల్పింప సమర్థం
బులుగాక కృతాంజలులై యోగీశ్వరేశ్వరుండైన నారాయణునిట్లని
స్తుతియించె
