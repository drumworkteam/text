అని పలికి యమ్మరీచిం
గని యుద్వాహార్థమునిచి కమలజుఁడంతం
దననందనులగు నారద
సనకాదులఁగూడియాత్మసదనము కరిగెన్
అంతనాకర్దముండుగమలసంభవచోదితుండగుచు యథోచితం
బుగానాత్మీయదుహితుల వివాహంబుసేయందలంచి మరీచికిం
గళ యనుకన్యకనునత్రికిననసూయనునంగిరసునకు శ్రద్ధను
బులస్త్యునకు హవిర్భువునుబులహునకుగతినిగ్రతువునకు
శాంతినింగా నిజకులాచారసరణింబరిణయంబుగావించిన వారును
గృతదానపరిగ్రహులునుగర్దమకృత సంభావనాసంభావితులగుచు
నతనిచేతననుఙ్ఞాతులై జాయాసహితులగుచు నిజాశ్రమభూము
లకుంజనిరి అంతంగర్ద ముండు దేవోత్తముండగు విష్ణుండుదన
మందిరంబుననవతరించి వసించి యుంటందనచిత్తంబుననెఱింగి
వివిక్తస్థలంబునకుంజని యచ్చటఁగపిలునికి వందనబాచరించి
యిట్లనియె
చతురాత్మ వినుమాత్మకృతములైనట్టి య
మంగళభూతకర్మంబులనెడి
దావాగ్నిశిఖలచే దందహ్యమానులై
నట్టిజీవులుదుదముట్టలేక
పాయక సంసారబద్దులై యుందురు
తద్భవహేతుభూతంబులయిన
సకలదేవతలుఁబ్రసన్నులునగుదురు
బహుజన్మపరిచితప్రాప్తయోగ
చిరసమాధితపోనిష్టచే వివిక్త
దేశముల యోగిజనములు ధృతులనే మ
హానుభావు విలోకింతురట్టి దివ్య
పురుషరత్నంబ నా యింటఁబుట్టితీవు
మఱియు సంసారచక్ర పరిభ్రామ్యమాణులమగుచుగ్రామ్యుల
మయిన మా వర్తనంబులను గణింపక మదీయగృహంబునం
బూర్వంబునంబ్రతిశ్రుతంబులైన భవదీయ వాక్యంబులుదప్ప
కుండననుగ్రహింపనుదయించితని వెండియునిట్లనియె
తలపోయఁగనప్రాకృత
బలయుక్తచతుర్భుజాది భవదవతారం
బులు నీకనురూపములై
పొలుపొందుంగాదె పరమపురుష మహాత్మా
అదియునుంగాక
అనయము భవదీయాశ్రిత
జనసంరక్షణముకొఱకు సమ్మతితోఁదా
ల్చిన మానవరూపంబులు
ననురూపములయ్యెఁగాదె హరి నీకెప్పుడున్
సుమహితతత్త్వఙ్ఞానా
ర్థము విద్వజ్జనగణంబుదవిలి నమస్కా
రములోలిఁజేయు పదపీ
ఠముగల నినుఁబొగడవశమె ఠవణిల్లంగన్
సమధిక షడ్గుణైశ్వర్యకారణుఁడవు
పరమేశ్వరుండవు ప్రకృతిపురుష
మహదహంకారతన్మాత్రతత్క్షోభక
హేతుకాలాత్మవిఖ్యాతధృతివి
జగదాత్మకుండవు చిచ్ఛక్తివినాత్మీయ
జఠరనిక్షిప్తవిశ్వప్రపంచ
మునుగలసర్వఙ్ఞమూర్తివి స్వచ్ఛంద
శక్తియుక్తుండవు సర్వసాక్షి
వగుచుఁగపిలాఖ్యదనరారునట్టి నీకు
ననఘ మ్రొక్కెదఁబుత్రుండవగుచు నీవు
నాకుఁబుట్టినకతన ఋణత్రయంబు
వలనఁబాసితినింక భక్తవరద నేను
మానిత వ్రతయోగసమాధినియతి
చెంది భవదీయపాదారవిందయుగము
డెందమునఁజేర్చి శోకంబులందుఁదొలఁగి
సంచరించెదనంచితస్థలములందు
అని యిట్లు విన్నవించిన
మునిపుంగవుఁడైన కర్దమునివచనంబుల్
విని భగవంతుండగు న
య్యలఘుఁడు కపిలుండు పలికె నర్మిలిదోఁపన్
నాచేతఁబూర్వంబునంబ్రతిశ్రుతమైన
వచనముల్ దప్పక వరమునీంద్ర
నీ యింటఁబుట్టితి నిర్హేతుకస్థితి
భూరిదయాగుణంబున నవాప్త
సకలకాముండ నేను సన్మునివేషంబు
ధరియించుటెల్ల నాకొఱకుఁగాదు
విను మహాత్మకులైన మునులకుఁబరమాత్మ
గురుసద్వివేకంబునరసి చూపు
తత్త్వబోధంబుకొఱకునుదాల్పఁబడిన
యంచితవ్యక్తమార్గమైనట్టి దేహ
మని తలంపుము మత్పదధ్యానభక్తి
ధీపరాయణమహిమంబుదేజరిల్లు
సమధికనిష్టంగృతయో
గమునన్ సన్న్యస్తసకలకర్ముఁడవై మో
హముఁబాసి భక్తిచే మో
క్షముకై భజియింపునను వికారరహితుఁడై
ననుఁబరమేశుఁబరంజ్యో
తినిననఘుననంతు దేవదేవు సకలభూ
తనికాయగుహాశయునా
ద్యునినజునాద్యంతశూన్యు దురితవిదూరున్
తిరముగ భవదీయాంతః
కరణసరోజాత కర్ణికాతలమున సు
స్థిరుఁజేసి యింద్రియంబుల
నిరసించి మనోంబకముననెఱిఁగనుమనఘా
అట్లేని
తనరిన మోక్షమునొందెద
వని పలికినఁగర్దముండు నమ్మునికులచం
ద్రుని వలగొని వందనములు
ఘనముగనతిభక్తిఁజేసిగౌతుకమలరన్
