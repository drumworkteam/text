జనకసుతాహృచ్చోరా!
జనకవచోలబ్దవిపిన శైలవిహారా!
జనకామితమందారా!
జనకాది మహీశ్వరాతిశయసంచారా!
జగదవనవిహారీ! శత్రులోకప్రహారీ!
సుగుణవనవిహారీ! సుందరీమానహారీ!
విగతకలుషపోషీ! వీరవిద్యాభిలాషీ!
స్వగురుహృదయతోషీ! సర్వదా సత్యభాషీ!
ఇది శ్రీపరమేశ్వరకరుణాకలిత కవితావిచిత్ర కేసనమంత్రిపుత్ర సహజ
పాండిత్య పోతనామాత్య ప్రణీతం బైన శ్రీ మహాభాగవతం బను
మహాపురాణంబు నందు సూర్యవంశారంభంబును, వైవస్వతమ
నువు జన్మంబును, హైమచంద్రకథనంబును, సుద్యుమ్నాదిమను
సూనుల చరిత్రంబును, మరుత్తు, తృణబిందు, శర్యాతి, కకుద్మి,
సగర, నాభాగ ప్రముఖుల చరిత్రంబులును, నంబరీషుని యందుఁ
బ్రయోగింపబడిన దుర్వాసుని కృత్యనిరర్థక యగుటయు, నిక్ష్వాకు
వికుక్షి మాంధాతృ పురుకుత్స హరిశ్చంద్ర సగర భగీరథ ప్రము
ఖుల చరిత్రంబులును, భాగీరథీప్రవాహ వర్ణనంబును, గల్మాషపాద
ఖట్వాంగ ప్రముఖుల వృత్తాంతంబును, శ్రీరామచంద్ర కథనంబును,
దదీయవంశపరంపరాగణనంబును, నిమికథయును, జంద్రవంశా
రంభంబును, బుధ పురూరవుల కథయును, జమదగ్ని పరశు
రాముల వృత్తాంతంబును, విశ్వామిత్ర నహుష యయాతి పూరు
దుష్యంత భరత రంతిదేవ పాంచాల బృహద్రథ శంతను భీష్మ
పాండవ కౌరవ ప్రముఖుల వృత్తాంతంబును, ఋశ్యశృంగ వ్రతభం
గంబును, ద్రుహ్యానుతుర్వసుల వంశంబును, యదు కార్తవీర్య శశి
బిందు జామదగ్న్యాదుల చరిత్రంబును, శ్రీకృష్ణావతారకథాసూచ
నంబును నను కథలుగల నవమ స్కంథము సంపూర్ణము.
