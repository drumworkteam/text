ఆ విచిత్రవీర్యునికిఁ గాశిరాజుకూఁతుల, నంబికాంబాలికల భీష్ముం
డు బలాత్కారంబున దెచ్చి వివాహంబు చేసిన విచిత్రవీర్యుండు
వారలం దగిలి మనోజరాగమత్తుండై, చిరకాలంబు నానావిధక్రీడల
విహరించుచు, రాజయక్ష్మ పీడితుండై, మృతుం డయ్యె; నంత.
అతని సతులవలన సుతుల
సుత! కను మని తల్లి పనుప సొరిదిం గనియెన్
ధృతరాష్ట్ర పాండు విదురుల
నుతచరితుఁడు బాదరాయణుండు నరేంద్రా!
అంత, ధృతరాష్ట్రునికి గాంధారి యందు దుర్యోధనాదులగు కొడు
కులు నూర్వురును, దుశ్శలయను కన్యకయును జన్మించిరి; మృ
గశాప భయంబునం జేసి, భార్యలం బొంద వెఱచిన పాండునకుఁ
గుంతీదేవియందు ధర్మానిలేంద్రుల ప్రసాదంబున యుధిష్ఠిర భీ
మార్జునులను మువ్వురును, మాద్రిదేవివలన నాసత్యప్రసాదం
బున నకుల సహదేవులను వారిద్ధఱునుగా నేవురు పుట్టి; రయ్యే
వురకును ద్రుపదరాజపుత్రి యైన ద్రౌపది యందుఁ గ్రమంబునం
బ్రతివింధ్యుండును, శ్రుతసేనుండును, శ్రుతకీర్తియు, శతానీకుండు
ను, శ్రుతకర్ముండును నననేవురు పుట్టిరి; మఱియు యుధిష్ఠిరున
కుఁ బౌరవతి యందు దేవకుండును, భీమసేనునికి హిడింబయందు
ఘటోత్కచుండును, గాళి యందు సర్వగతుండును, సహదేవు
నికి విజయ యందు సుహ్రోత్రుండును, నకులునకు రేణుమతి
యందు నిరమిత్రుండును, నర్జునునకు నులూపి యను నాగకన్య
కయందు నిలావంతుండును, మణలూరుపతిపుత్రి యయిన
చిత్రాంగదయందు బబ్రువాహనుండును, సుభద్రయందు శౌర్యధైర్య
తేజోవిభవంబుల నఖిలరాజనికరంబునం బ్రఖ్యాతుండైన యభిమ
న్యుండును జన్మించి; రందు బబ్రువాహనుం డర్జునునియోగంబున
మాతామహుని గోత్రంబునకు వంశకర్త యయ్యె.
అన్యసుపూజ్య! నీ జనకుఁడై యభిమన్యుఁడు భూవరేంద్రమూ
ర్ధన్యుఁడు ధన్యమార్గణ కదంబవిదారితవైరివీర రా
జన్యుఁడు జన్యభీత గురుసైన్యుఁడు సైన్యసమూహనాథదృ
ఙ్మాన్యుఁడు మాన్యకీర్తి మహిమం దనరెం గురువంశకర్త యై.
ఆ అభిమన్యునకు నుత్తర యందు నీవు జన్మించితివి.
ద్రోణసుతు తూపువేఁడిమి
బ్రాణంబులఁ బాసి హరికృపాదర్శన సం
త్రాణంబున బ్రతికితికా
క్షోణీశ్వర! మున్ను నీ శిశుత్వమువేళన్.
నీ కుమారులు జనమేజయ, శ్రుతసేన, భీమసే, నోగ్రసేను లను
నల్వురు వీరల యందు.
నీవు తక్షకాహి నిహతుండ వని విని
సకలసర్పలోక సంహృతముగ
సర్పయాగ మింక జనమేజయుఁడు చేయఁ
గలఁడు పూర్వరోషకలితుఁ డగుచు.
మఱియు నతండు సర్వధరణీమండలంబును జయించి, కావషే
యుండు పురోహితుండుగానశ్వమేథంబు చేయంగలవాఁడు. వాని
కి శతానీకుండు జనియించి, యాఙ్ఞవల్క్యునితోడ వేదంబులు
పఠించి, కృపాచార్యునివలన విలువిద్యనేర్చి, శౌనకునివలననాత్మ
ఙ్ఞానంబు బడయఁగలవాఁ; డా శతానీకునికి సహస్రానీకుండు వానికి
నశ్వమేథజుం, డశ్వమేథజునికి నాసీమకృష్ణుం; డాసీమకృష్ణునకు
నిచకుం; డా నిచకుండు గజాహ్వయంబునదిచేహృతంబుగాఁ, గౌశంబి
యందు వసియించు; నాతనికి నుప్తుం; డుప్తునికిఁ జిత్రరథుండు,
చిత్రరథునకు శుచిరథుండు, శుచిరథునికి వృష్టిమంతుండు, వృష్టి
మంతునికి సుషేణుండు, సుషేణునికి సుపీతుండు, సుపీతునికి
నృచక్షువు, నృచక్షువునకు సుఖానిలుండు, సుఖానిలునికిఁ బరిప్ల
వుండు, బరిప్లవునకు మేధావి, మేధావికి సునయుండు, సునయు
నికి నృపంజయుండు, నృపంజయునికి దూర్వుండు, దూర్వునికి
నిమి, నిమికి బృహద్రథుండు, బృహద్రథునకు సుదాసుండు, సుదా
సునికి శతానీకుండు, శతానీకునకు దుర్దమనుండు, దుర్దమనునికి
విహీనరుండు, విహీనరునికి దండపాణి, దండపాణికి మితుండు,
మితునకు క్షేమకుండు, క్షేమకునకు బ్రహ్మక్షత్రుండు; వాఁడు నిర్వం
శుండై, దేవర్షి సత్కృతుండై, కలియుగంబు నందు జనంగలవాఁడు.
జగతి నిటమీఁదఁ బుట్టెడు
మగథాధీశ్వరుల నిఖిలమనుజేశ్వరులన్
నిగమాంతవిదులఁ జెప్పెద
సుగుణాలంకార! ధీర! సుభగవిచారా!
జరాసంధపుత్రుండయిన సహదేవునికి మార్జాలి, మార్జాలికి శ్రుత
శ్రవుండు, శ్రుతశ్రవునకు నయుతాయువు, నయుతాయువునకు
నిరమిత్రుండు, నిరమిత్రునకు సునక్షత్రుండు, సునక్షత్రునికి బృహ
త్సేనుండు, బృహత్సేనునికిఁ గర్మజిత్తు, గర్మజిత్తునకు శ్రుతంజ
యుండు, శ్రుతంజయునకు విప్రుండు, విప్రునకు శుచి, శుచికి
క్షేముండు, క్షేమునికి సువ్రతుండు, సువ్రతునకు ధర్మనేత్రుండు,
ధర్మనేత్రునకు శ్రుతుండు, శ్రుతునకు దృఢసేనుండు, దృఢసేనునికి
సుమతి, సుమతికి సుబలుండు, సుబలునకు సునీతుండు, సునీ
తునకు సత్యజిత్తు, సత్యజిత్తునకు విశ్వజిత్తు, విశ్వజిత్తునకుఁ
బురంజయుండును జన్మించెద” రని చెప్పి మఱియు నిట్లనియె.
“వినుము మగధదేశవిభులు జరాసంధ
ప్రముఖ ధరణిపతులు ప్రబలయశులు
వీరు కలియుగమున వేయేండ్ల లోపలఁ
బుట్టి గిట్టఁగలరు భూవరేంద్ర!
యయాతికొడు కనువునకు సభానరుండుఁ, జక్షువుఁ బరోక్షుండు
నను వారు మువ్వురు పుట్టి; రందు సభానరునికిఁ గాలనాథుండు,
గాలనాథునకు సృంజయుండు, సృంజయనకుఁ బురంజయుండు,
పురంజయునకు జనమేజయుండు, జనమేజయునకు మహాశా
లుండు, మహాశాలునికి మహామనసుండు, మహామనసునకు
సుశీనరుండు తితిక్షువన నిరువురు జన్మించి; రందు సుశీనరునకు
శిబి వన క్రిమి దర్పు లన నలువురు జన్మించి; రందు శిబికి వృష
దర్ప సువీర మద్ర కేకయులు నలువురు పుట్టిరి; తితిక్షునకు రుశ
ద్రథుండు, రుశద్రథునకు హేముండు, హేమునకు సుతపుండు, సు
తపునకు బలియుఁ, బుట్టి; రా బలివలన నంగ వంగ కళింగ సింహ
పుండ్రాంధ్రులను పేర్లుగలవా రార్వురు కుమారులు పుట్టిరి; వారలు
దూర్పు దేశంబులకు రాజులయి దేశంబులకుఁ దమ తమ నామ
ధేయంబు లిడి, యేలిరి; సువీరునకు సత్యరథుండు సత్యరథుని
కి దివిరథుండు, దివిరథునికి ధర్మరథుఁడు, ధర్మరథునకుఁ జిత్ర
రథుండుఁ బుట్టి; రా చిత్రరథుండు రోమపాదుండు నాఁ బరఁగె.
