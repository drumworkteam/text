అది యట్లుండె; నహుషునకు యతియు, యయాతియును, సం
యాతియు, నాయాతియు, వియతియుఁ, గృతియు నన నార్గురు
గొడుకులు దేహికి నింద్రియంబుల చందంబున సంభవించి; రందుఁ
బెద్దకొడుకగు యతికి రాజ్యం బిచ్చిన నతండు విరక్తుండై.
“రాజ్యంబు పాపమూలము
రాజ్యముతో నొడలెఱుంగ రాదు సుమతియున్
రాజ్యమునఁ బూజ్యు నెఱుఁగడు
రాజ్యము గీజ్యమ్ము ముక్తిరతునకు నేలా?”
అని పలికి వాఁడు రాజ్యంబునకుం బాసి చనియె.
ఆ నహుషుఁడు మఖశతమును
మానుగఁ నొనరించి యింద్రమానిని గవయం
బూని మునీంద్రులు మోచిన
యానముపై నుండి కూలె నహి యై నేలన్.
