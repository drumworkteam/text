అని యిట్లు జరాసంధుండు నతని యొద్ది రాజులును శిశుపాలుని
పరితాపంబు నివారించి, తమతమ భూములకుం జనిరి; శిశుపా
లుండు ననుచర సేనాసమేతుండయి తన నగరంబునకుం జనియె
నంత రుక్మి యనువాఁడు కృష్ణుండు రాక్షసవివాహంబునం దన
చెలియలిం గొనిపోవుటకు సహింపక, యేకాక్షౌహిణీబలంబుతోడ
సమరసన్నాహంబునం గృష్ణుని వెనుదగిలి పోవుచుఁ దన సారథి
తో యిట్లనియె.
బల్లిదు, నన్ను భీష్మజనపాలకుమారకుఁ జిన్న చేసి నా
చెల్లెలి రుక్మిణిం గొనుచుఁ జిక్కని నిక్కపు బంటుబోలె నీ
గొల్లఁడు పోయెడిన్; రథము గూడఁగఁ దోలుము; తేజితోల్లస
ద్భల్ల పరంపరన్ మదముఁ బాపెదఁ జూపెద నా ప్రతాపమున్.
అని యిట్లు రుక్మి హరి కొలంది యెఱుంగక సారథి నదలించి రథం
బుఁగూడందోలించి గోపాలక! వెన్నముచ్చ! నిమిషమాత్రంబు నిలు
నిలు” మని ధిక్కరించి, బలువింట నారి యెక్కించి మూడు వాఁడి
తూపుల హరి నొప్పించి యిట్లనియె.
“మా సరివాఁడవా మా పాపఁ గొనిపోవ?
నేపాటి గలవాడ? వేది వంశ?
మెందు జన్మించితి? వెక్కడఁ బెరిగితి?
వెయ్యది నడవడి? యెవ్వఁ డెఱుఁగు?
మానహీనుఁడ వీవు; మర్యాదయును లేదు;
మాయ గైకొని కాని మలయ రావు;
నిజరూపమున శత్రునివహంబుపైఁ బోవు;
వసుధీశుఁడవు గావు వావి లేదు;
కొమ్మ నిమ్ము; నీవు గుణరహితుండవు
విడువు; విడువవేని విలయకాల
శిఖిశిఖా సమాన శితశిలీముఖముల
గర్వ మెల్లఁ గొందుఁ గలహమందు.
అని పలికిన నగధరుండు నగి, యొక్క బాణంబున వాని కోదండం
బు ఖండించి, యాఱు శరంబుల శరీరంబు దూఱనేసి, యెనిమిది
విశిఖంబుల రథ్యంబులంగూల్చి రెండమ్ముల సారథింజంపి మూ
డువాఁడి తూపులంగేతనంబుఁద్రుంచి మఱియు నొక్క విల్లందినం
ద్రుంచి వెండియు నొక్క ధనువు పట్టిన విదళించి క్రమంబునఁ బరి
ఘ పట్టిస శూల చర్మాసి శక్తి తోమరంబులు ధరియించినం దును
కలు చేసి క్రమ్మఱ నాయుధంబు లెన్ని యెత్తిన నన్నియు శకలం
బులు గావించె; నంతటం దనివిజనక వాఁడు రథంబు డిగ్గి ఖడ్గహ
స్తుండై దవానలంబుపైఁ బడు మిడుత చందంబునం గదిసిన ఖడ్గ
కవచంబులు చూర్ణంబులు చేసి, సహింపక మెఱుంగులు చెదర
నడిదంబుపెఱికి జళిపించి వాని శిరంబు తెగవ్రేయుదునని గమ
కించి, నడచుచున్న నడ్డంబు వచ్చి రుక్మిణీదేవి హరిచరణారవిం
దంబులు పట్టుకొని యిట్లనియె.
“నిన్నునీశ్వరు దేవదేవుని నిర్ణయింపఁగ లేక యో
సన్నుతామలకీర్తిశోభిత! సర్వలోకశరణ్య! మా
యన్న యీతఁడు నేడు చేసె మహాపరాధము నీ యెడన్
నన్ను మన్నన చేసి కావు మనాథనాథ! దయానిథీ!
కల్ల లేదని విన్నవించుట గాదు వల్లభ! యీతనిన్
బ్రల్లదుం దెగఁజూచితేనియు భాగ్యవంతుల మైతి మే
మల్లుం డయ్యె ముకుందుఁ డీశ్వరుఁ డంచు మోదితు లైన మా
తల్లిదండ్రులు పుత్ర శోకము దాల్చి చిక్కుదు రీశ్వరా!”
అని డగ్గుతికతో మహాభయముతో నాకంపితాంగంబుతో
వినత శ్రాంత ముఖంబుతో శ్రుతిచలద్వేణీకలాపంబుతోఁ
గనుదోయిన్ జడిగొన్న బాష్పములతోఁ గన్యాలలామంబు మ్రొ
క్కిన రుక్మిం దెగవ్రేయఁబోక మగిడెం గృష్ణుండు రోచిష్ణుఁడై.
ఇట్లు చంపక బావా! రమ్మని చిఱునగవు నగుచు వానిం, బట్టి
బంధించి, గడ్డంబును మీసంబునుం దలయును నొక కత్తివాతి య
మ్మున రేవులువాఱఁ గొఱిగి విరూపిం జేసె; నంతట యదువీరులు
పరసైన్యంబులం బాఱఁదోలి, తత్సమీపంబునకు వచ్చి; రప్పుడు
హతప్రాణుండై కట్టుబడియున్న రుక్మిం జూచి కరుణజేసి, కామపా
లుండు వాని బంధంబులు విడిచి హరి డగ్గఱి యిట్లనియె.
తలమనక భీష్మనందనుఁ
దలయును మూతియును గొఱుగఁ దగవే? బంధుం
దలయును మూతియు గొఱుగుట
తల తఱుఁగుటకంటెఁ దుచ్ఛతరము మహాత్మా!
కొందఱు రిపులని కీడును;
గొందఱు హితులనుచు మేలుగూర్పవు; నిజ మీ
వందఱి యందును సముఁడవు;
పొందఁగ నేలయ్య విషమబుద్ధి? ననంతా!
అని వితర్కించి పలికి రుక్మిణీదేవి నుపలక్షించి యిట్లనియె.
తోడంబుట్టినవాని భంగమునకున్ దుఃఖించి మా కృష్ణు నె
గ్గాడం జూడకు మమ్మ పూర్వభవకర్మాధీనమై ప్రాణులం
గీడున్ మేలునుజెందు; లేఁ డొకఁడు శిక్షింపంగ రక్షింప నీ
తోడంబుట్టువు కర్మశేష పరిభూతుం డయ్యె నే డీ యెడన్.
చంపెడి దోషము గలిగినఁ
జంపఁ జనదు బంధుజనులఁ జను విడువంగాఁ
జంపిన దోషము సిద్ధము
చంపఁగ మఱి యేల మున్న చచ్చిన వానిన్.
బ్రహ్మచేత భూమిపతుల కీ ధర్మంబు
గల్పితంబు రాజ్యకాంక్షఁ జేసి
తోడిచూలు నైనఁదోడఁబుట్టినవాఁడు
చంపుచుండుఁ గ్రూర చరితుఁ డగుచు.
భూమికి ధన ధాన్యములకు
భామలకును మానములకుఁ బ్రాభవములకుం
గామించి మీఁదుఁ గానరు
శ్రీ మదమున మానధనులు చెనఁకుదు రొరులన్.
వినుము, దైవమాయం జేసి దేహాభిమానులైన మానవులకుం బగ
వాఁడు బంధుండు దాసీనుండు నను భేదంబు మోహంబున సిద్ధం
బయి యుండు జలాదుల యందుఁ జంద్రసూర్యాదులును ఘటా
దులందు గగనంబును బెక్కులై కానంబడు భంగి దేహధారులకంద
ఱకు నాత్మ యొక్కండయ్యును బెక్కండ్రై తోఁచు; నాద్యంతంబులు
గల యీ దేహంబు ద్రవ్య ప్రాణ గుణాత్మకంబై, యాత్మ యందు
నవిద్య చేతఁ గల్పితంబై, దేహిని సంసారంబునం ద్రిప్పు సూర్యుండు
తటస్థుండై యుండం బ్రకాశమానంబులైన దృష్టి రూపంబులుంబో
లె నాత్మ తటస్థుండై యుండ దేహేంద్రియంబులు ప్రకాశమానంబు
లగు నాత్మకు వేఱొక్కటితోడ సంయోగవియోగంబులు లేవు వృద్ధి
క్షయంబులు చంద్రకళలకుంగాని చంద్రునికి లేని కైవడి జన్మనాశం
బులు దేహంబునకుంగాని యాత్మకుఁ గలుగనేరవు; నిద్రబోయిన
వాఁడాత్మను విషయఫలానుభవంబులు చేయించు తెఱంగున
నెఱుక లేని వాఁడు నిజము గాని యర్థంబులందు ననుభవము
నొందుచుండు కావున.
అఙ్ఞానజ మగు శోకము
విఙ్ఞానవిలోకనమున విడువుము నీకుం
బ్రఙ్ఞావతికిం దగునే
యఙ్ఞానుల భంగి వగవ నంభోజముఖీ!
ఇట్లు బలభద్రునిఁచేతఁ దెలుపంబడి రుక్మిణీదేవి దుఃఖంబు మాని
యుండె; నట రుక్మి యనువాఁడు ప్రాణావశిష్టుండై, విడువంబడి
తన విరూపభావంబునకు నెరియుచు హరిం గెలిచికాని కుండినపు
రంబు చొరనని ప్రతిఙ్ఞచేసి, తత్సమీపంబున నుండె నివ్విధంబున.
