ఒకనాఁడు నారదుం డొయ్యన కంసుని
యింటికిఁ జనుదెంచి యేకతమున
“మందలోపలనున్న నందాదులును, వారి
భార్యలుఁ బుత్రులు బాంధవులును
దేవకి మొదలగు తెఱవలు వసుదేవుఁ
డాదిగాఁగల సర్వ యాదవులును,
సురలుగాని, నిజంబు నరులు గా” రని చెప్పి
“కంసుండ! నీవు రక్కసుడ వనియు
దేవమయుడు చక్రి దేవకీదేవికిఁ
బుత్రుడై జనించి భూతలంబు
చెఱుపఁ బుట్టినట్టి చెనఁటి దైత్యుల నెల్లఁ
జంపు” ననుచుఁ జెప్పి చనియె దివికి.
నారదు మాటలు విని పె
ల్లారాటముఁ బొంది యదువు లనిమిషు లనియున్
నారాయణకరఖడ్గవి
దారితుఁ డగు కాలనేమి దా ననియు మదిన్.
