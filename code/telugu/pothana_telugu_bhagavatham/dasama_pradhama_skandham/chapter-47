అని యిట్లు పలికి నారదుండు నారాయణాశ్రమంబునకుం జనియె
వారిరువురు సంగడిమద్దులైరి, పరమభాగవతుండైన నారదు
మాటలు వీటింబుచ్చక పాటించి.
ముద్దుల తక్కరిబిడ్డఁడు
మద్దులఁ గూల్పంగ దలఁచి మసలక తా నా
మద్దికవ యున్న చోటికిఁ
గ్రద్దన ఱో లీడ్చుకొనుచుఁ గడకం జనియెన్.
చని యా యూర్జిత మహాబలుండు నిజోదరదామ సమాకృష్య
మాణ తిర్యగ్భవదులూఖలుండై యా రెండు మ్రాకుల నడుమం
జొచ్చి ముందరికి నిగుడుచు.
బాలుఁడు ఱో లడ్డము దివ
మూలంబులు పెకలి విటపములు విఱిగి మహా
భీలధ్వనిఁ గూలెను శా
పాలస్య వివర్జనములు యమళార్జునముల్
