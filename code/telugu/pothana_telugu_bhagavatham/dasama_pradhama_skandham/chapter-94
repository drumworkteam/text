అని యిట్లు నొడివిన నందుని పలుకులు విని యింద్రునికిఁ
గోపంబు దీపింప దనుజదమనుండు తండ్రి కిట్లనియె.
“కర్మమునఁ బుట్టు జంతువు
కర్మమునను వృద్ధి బొందుఁ గర్మమునఁ జెడుం
గర్మమె జనులకు దేవత
కర్మమె సుఖదుఃఖములకుఁ గారణ మధిపా!
కర్మములకుఁ దగు ఫలములు
కర్ములకు నిడంగ రాజు గాని సదా ని
ష్కర్ముఁ డగు నీశ్వరుండును
గర్మవిహీనునికి రాజు గాఁడు మహాత్మా!
కావునఁ గర్మానుయాతంబులైన భూతంబులకుఁ బురుహూతుని
వలని భీతి యేటికిఁ? బురాతన జన్మసంస్కారంబులు కుప్పలు
గొని కప్పినఁ గర్మంబులఁ దప్పించి పెంపు వడయ నప్పరమేశ్వ
రుండునునేరం; డితరులంజెప్పనేల? సురాసురనరానీకంబుల
తో లోకంబు నిజసంస్కారవశంబై యంద డిందియున్నది; సందే
హంబు లేదు; దేహి కర్మవశంబున గురుతను దేహంబులం జొచ్చి
వెడలు; నొజ్జ, వేలుపు, నెచ్చలి, పగఱు, చుట్టంబులు కర్మంబు
జీవుండు కర్మంబుతోడ వర్తించు; నతనికిఁ గర్మంబు దైవతంబు
కర్మంబునం బ్రతుకుచు నితర సేవజేయుట సతి పతివిడిచి జారుం
జేరిన చందంబగు; విప్రుండు వైదిక కర్మంబున మెలంగు; నృపతి
ధరణీ పాలనంబున సంచరించు; వైశ్యుండు వాణిజ్య కృషి
కుసీదగోరక్షాదుల వర్తించు శూద్రుండగ్రజన్ముల సేవించి బ్రతుకు;
రజస్సత్వ తమోగుణంబు లుత్పత్తి స్థితి లయ కారణంబు లందు
రజంబున జగంబు జన్మించు; రజోగుణప్రేరితంబులై మేఘంబులు
వర్షించు; వర్షంబునం బ్రజావృద్ధి యగు; నింద్రుం డేమి చేయంగల
వాఁడు; అదియునుం గాక.
కోపింపం బనిలేదు శక్రునికిఁ; దాఁ గోపించుఁగా కేమి సం
క్షేపం బయ్యెడి దేమి? పట్టణములున్ గేహంబులున్ దేశముల్
వ్యాపారంబులు మీకుఁ బోయెడినె? శైలారణ్యభాగంబులన్
గోపత్వంబున నుండుచున్ మనకు సంకోచింపఁగా నేటికిన్?
పసులకుఁ గొండకు బ్రాహ్మణోత్తములకు
మఖము గావించుట మంచిబుద్ధి
యింద్రయాగంబున కేమేమి దెప్పింతు
రవి యెల్లఁ దెప్పింపుఁ డరసి మీరు
పాయసంబులు నపూపములు సైఁదపుఁబిండి
వంటలుఁ బప్పును వలయు నట్టి
ఫలశాకములు వండఁ బంపుఁడు; హోమంబు
జేయుఁడు; ధేనుదక్షిణల నిచ్చి
బహురసాన్నంబు పెట్టుఁడు బ్రాహ్మణులకు
నచలులై పూజ యొనరిపు డచలమునకు;
నధమ చండాల శునక సంహతికిఁ దగిన
భక్ష్యములు పెట్టి కసవులు పసుల కిండు.
గంధాలంకరణాంబరావళులచేఁ గైచేసి యిష్టాన్నముల్
బంధుశ్రేణియు మీరలుం గుడిచి నా భాషారతిన్ వేడుకల్
సంధిల్లన్, గిరి గో ద్విజానల నమస్కారంబు గావింపుఁడా;
సంధిల్లున్ సకలేప్సితంబులును మీ జన్మంబు ధన్యంబగున్.”
అని మఱియు నిలింపపతి సొంపు దింపుతలంపున ని మ్మ
ఖంబు తనకు సమ్మతం బని గోవిందుండు పలికిన నందాదులు
మేలుమే లని తద్వచన ప్రకారంబునం బుణ్యాహవాచనంబులు
చదివించి ధరణీసురులకు భోజనంబు లిడి పసులకుం గసవు
లొసంగిరి; అప్పుడు.
