“బాలుం డయ్యు నితండఘాసురుఁడు ద్రుంపన్ బాలురం గ్రేపులన్
యేలీలన్ బ్రతికించెనొక్కొ? భువి నూహింపం గడుం జోద్య మం
చాలో నంబుజసంభవుండు చని మాయా బాలు శుంభద్బలం
బాలోకింపఁ దలంచి డాఁచె నొకచో నా లేఁగలన్ బాలురన్.
ఆ సమయంబున, దూడలు పోయిన జాడ యెఱుంగక, తప్పి
య ప్పద్మలోచనుం డెప్పటి కొలంకుకడకు వచ్చి, యచ్చోట నె
నెచ్చలులం గానక వారింజీరి, లేకుండుట నిశ్చయించి గోవిం
దుండు విశ్వవిదుండు గావున నిది విరించి మొఱంగని యెఱింగి
తిరిగి పోవుచు.
వంచింప బనిలేదు బ్రహ్మ కిచటన్ వత్సంబులన్ బాలురన్
వంచించెం గనుఁబ్రామి; తన్ను మరలన్ వంచించు టాశ్చర్యమే?
వంచింపం దన కేల? తెచ్చుటకునై వల్దంచు బ్రహ్మాండము
ల్వంచింపన్ మరలింప నేర్చు హరి లీలన్ మందహాసాస్యుఁడై.
గోపాలసుతులు లే రని
గోపికలకుఁ జెప్ప నేల? గోపాలకులున్
గోపికలు నలర బాలుర
క్రేపుల రూపముల నేఁ జరించెద ననుచున్.
