దినదినమును ధర్మంబులు,
ననయము ధర నడఁగిపోవు నాశ్చర్యముగా
విను వర్ణ చతుష్కములో;
నెనయఁగ ధనవంతుఁ డైన నేలు ధరిత్రిన్.
బలవంతుఁ డైన వాడే
కులహీనుం డైన దొడ్డగుణవంతుఁ డగుం
గలిమియుఁ బలిమియుఁ గలిగిన
నిలలోపల రాజ తండె; యే మన వచ్చున్.
అట్లుగాన జనంబులు లోభులై, జారత్వ చోరత్వాదులచేత ద్రవ్యహీనులై
వన్యశాక మూల ఫలంబులు భుజించుచు, వన గిరి దుర్గంబులం గృశీ
భూతులై దుర్భిక్ష, శీత, వాతాతప, క్షుధా, తాపంబులచేత భయంపడి,
ధనహీనులై యల్పాయుష్కులు, నల్పతరశరీరులునై యుండ రాజులు
చోరులై సంచరించుచు,నధ ర్మప్రవర్తనులై వర్ణాశ్రమ ధర్మంబులు విడ
నాడి, శూద్రప్రాయు లై యుండెద; రంత నోషధు లల్ప ఫలదంబులు,
మేఘంబులు జల శూన్యంబులు, సస్యంబులు నిస్సారంబులు నగు;
నిట్లు ధర్మమార్గంబు దక్కి యున్న యెడ ముకుందుండు దుష్టనిగ్రహ
శిష్ట పరిపాలనంబుల కొఱకు శంబల గ్రామంబున విష్ణుయశుం డను
విప్రునకుఁ గల్క్యవతారుం డై దేవతా బృందంబులు నిరీక్షింప, దేవదత్త
ఘోటకారూఢుండై దుష్టమ్లేచ్ఛజనంబులందన మండలాగ్రంబున ఖండీ
భూతులం జేయు; నప్పుడు ధాత్రీమండలంబు విగతక్రూరజన మండలం
బై తేజరిల్లు; నంత నరులు విష్ణుధ్యాన వందన పూజాది విధా నాసక్తులై
నారాయణపరాయణు లయి వర్తిల్లెద; రిట్లు కల్క్యవతారంబున నిఖిల
జనులు ధన్యు లయ్యెద; రంతటఁ గృతయుగ ధర్మంబయి నడచుచుచుం
డు; జంద్ర భాస్కర శుక్ర గురువులేక రాశి గతు లయినం, గృతయుం
బయి తోఁచు; రాజేంద్రా! గత వర్తమాన భావికాలంబులు; భవజ్జన్మంబు
మొదలు నందాభిషేక పర్యంతంబుఁ పంచదశాధికశతోత్తర సహస్ర హాయ
నంబులయి యుండు; నంతట నారాయణుం డఖిల దుష్ట రాజద్వంసం
బు గావించి ధర్మంబు నిలిపి వైకుంఠనిలయం డగు;”నని చెప్పిన.
“మునినాథ! యే విధంబున
ఘనతరముగఁ జంద్ర సూర్య గ్రహముల జాడల్
సనుఁ? గాలవర్తనక్రమ
మొనరఁగ నెఱిఁగింపవయ్య ముదము దలిర్పన్.”
అనిననట్లగాక, యని చెప్పఁ దొడంగె; “వినుము; సప్తర్షి మండలాంతర్గ
తంబు లయిన పూర్వ ఋక్షద్వయి సమమధ్యంబు నందు నిశాసమ
యంబున నొక్క నక్షత్రంబు గానిపించిన కాలంబు మనుష్య మానంబున
శతవత్సరపరిమితంబయ్య నే, నా సమయంబున జనార్దనుండు నిజ
పదంబునఁ బొదలె; నా వేళనె ధాత్రీమండలంబు కలి సమాక్రాంతం
బయ్యెఁ; గృష్ణుం డెంతకాలంబు భూమి యందుఁ బ్రవర్తించె, నంత కాలం
బునుగలి సమాక్రాంతంబు గాదు; మఘానక్షత్రంబందు సప్తర్షులు నే
ఘస్రంబునఁ జరియింతు రా ఘస్రంబునఁ గలి ప్రవేశించి వేయునిన్నూఱు
వర్షంబు లయి యుండు; నా ఋషిసంఘంబు పూర్వాషాడ కరిగినం గలి
ప్రవృద్ధంబు నొందు; నే దివసంబున హరి పరమపదప్రాప్తుం డయ్యె; నా
దివసంబు నంద కలి ప్రవేశించి దివ్యాబ్జసహస్రంబు సనిన యనంత
రంబు నాలవ పాదంబునఁ గృతయుగ ధర్మంబు ప్రాప్తం బగు.
నరవర! తొంటి భూపతుల నామ గుణంబులు, వృత్తచిహ్నముల్,
సిరియును, రూప సంపదలుఁ, జె న్నగురాజ్యము, లాత్మవిత్తముల్
వరుస నడంగెఁ గాని, యట వారల కీర్తులు నిర్మలంబులై
యురవడి భూమిలో నిలిచి యున్నవి నేఁడును రాజశేఖరా!
శంతనుని యనుజం డగు దేవాపియు, నిక్ష్వాకువంశజుం డగు మరు
త్తును, యోగయుక్తులై కలాపగ్రామనిలయు లై కలియుగాంతంబున
వాసుదేవప్రేరితులై, ప్రజల నాశ్రమాచారంబులు దప్పకుండ నడపుచు,
నారాయణస్మరణంబు నిత్యం బొనర్చి, కైవల్యపదప్రాప్తులగుదు; రిక్కరణి
నాలుగుయుగంబుల రాజులును నే నెఱింగించిన పూర్వరాజన్యులును,
వీరందఱును సమస్తవస్తు సందోహంబుల యందు మమత నొంది యు
త్సాహవంతులై యుండి పిదప నీ భూతలంబువదలి నిధనంబు నొందిరి;
కావునఁ గాలంబుజాడ యెవ్వరికిం గానరాదు; మత్పూర్వులు హరిధ్యాన
పరవశులై దయాసత్యశౌచశమదమాది ప్రశస్తగుణంబులంబ్రసిద్ధు లై
నడచి; రట్లు గావున.
ధర్మము సత్యముఁ గీర్తియు
నిర్మలదయ విష్ణుభక్తి నిరుపమ ఘన స
త్కర్మ మహింసావ్రతమును
నర్మిలి గలవారె పుణ్యు లవనీనాథా!
ఈ జగంబేలు తొల్లిటి రాజవరులు
కాలవశమున నాయువు ల్గోలుపోయి
నామమాత్రావశిష్ఠు లైనారు;గాన
చెప్పవలవదు మమత నెచ్చట నృపాల!
గర్వాంధుల యిన నరపతులం జూచి భూదేవి హాస్యంబు సేయు; “శత్రు
క్షయంబు సేసి యెవ్వరికి నీక తామ యేలు చుండెద” మనియెడి మో
హంబునం బితృపుత్రభ్రాతలకు భ్రాంతి గల్పించి, యన్యోన్య వైరానుబంధం
బులం గలహంబు సేసి, రణరంగంబులఁ దృణప్రాయంబులుగా దేహాదులు
వర్జించి, నిర్జరలోకప్రాప్తులైన పృథు యయాతి గాధి నహుష భరతా
ర్జున మాంధాతృ సగర రామ ఖట్వాంగ ధుంధుమార రఘు తృణబిందు
పురూరవ శంతను గయ భగీరథ కువలయాశ్వ కకుత్థ్స నిషధ హిర
ణ్యకశిపు వృత్ర రావణ నముచి శంబర భౌమ హిరణ్యాక్ష తారకాదులైన
రాజులును, దైత్యులును ధరణికి మమత్వంబునం జేసి కదా కాలవశం
బున నాశంబు నొంది? రది యంతయు మిథ్యగాన సర్వంబునుం బరిత్య
జించి “జనార్దన, వైకుంఠ, వాసుదేవ, నృసింహ” యని నిరంతర హరి
కథామృతపానంబు సేసి, జరా రోగ వికృతులం బాసి హరిపదంబు నొందు
మని చెప్పి.
ఉత్తమశ్లోకుఁ డననెవ్వఁ డున్నవాడు;
సన్నుతుండగు నెవ్వఁడు సకల దిశల;
నట్టి పరమేశ్వరునిఁ జిత్తమందు నిలిపి
తద్గుణంబులు వర్ణింపు ధరణీనాథ!
