రాజీవరాజపూజ్య
శ్రీజిత గోపీకటాక్ష సేవాంతర వి
భ్రాజితమూర్తి! మదోద్ధత
రాజకులోత్సాద రామరాజాఖ్యనిధీ!
మురవిదారణ ముఖ్యకారణ! మూలతత్త్వవిచారణా!
దురితతారణ దుఃఖవారణ! దుర్మదాసురమారణా!
గిరివిహారణ! కీర్తిపూరణ! కీర్తనీయమహారణా!
ధరణిధారణ! ధర్మతారణ1 తాపసస్తుతిపారణా!
కరుణాకర! శ్రీకర! కంబుకరా!
శరణాగతసంగతజాడ్యహరా!
పరిరక్షితశిక్షితభక్తమురా!
కరిరాజశుభప్రద! కాంతిధరా!
ఇది సకల సుకవి జనమిత్ర శ్రీవత్సగోత్ర పవిత్ర కసువయామాత్య
పుత్ర బుధజనప్రసంగానుషంగ సింగయ నామధేయ ప్రణీతంబైన
శ్రీ మహాభాగవత పురాణంబునందు నజామిళోపాఖ్యానంబును, బ్రచే
తసులఁ జంద్రు డామంత్రణంబు చేయుటయు, దక్షోత్పత్తియు, ప్రజా
సర్గంబును, దక్షుండు శ్రీహరింగూర్చి తపంబు చేయుటయు, నత
నికి న ప్పరమేశ్వరుండు ప్రత్యక్షం బగుటయు, హర్యశ్వ శబళాశ్వుల
జన్మంబును, వారలకు నారదుండు బోధించుటయు, నారదు వచన
ప్రకారంబునవారు మోక్షంబు నొందుటయుఁ, ద ద్వృత్తాంతంబు నారదు
వలన విని దక్షుండు దుఃఖాక్రాంతుం డగుటయుఁ, ద దనంతరంబ
బ్రహ్మ వరంబున దక్షుండు శబళాశ్వసంఙ్ఞల సహస్ర సంఖ్యాకు లగు
పుత్రులం గాంచుటయును, సృష్టినిర్మాణేచ్ఛా నిమిత్తంబున దక్షు
పంపున వార లగ్రజన్ములు సిద్ధింబొందిన తీర్థరాజంబైన నారాయణ
సరస్సునకుం జనుటయు, వారికి నారదభగవంతుండు బ్రహ్మఙ్ఞానంబు
నుపదేశించుటయు, వారు పూర్వజు లేగిన ప్రకారంబున మోక్షంబు
నొందుటయుఁ, ద ద్వృత్తాంతంబును దక్షుండు దివ్య ఙ్ఞానంబున
నెఱింగి నారదోపదిష్టం బని తెలిసి నారదుని శపించుటయు, నారదుండు
దక్షు శాపంబు ప్రతిగ్రహించుటయు, దక్షునకు బ్రహ్మవరంబున
సృష్టివిస్తారంబు కొఱకుఁ గూతులఱువండ్రు జనియించుటయు,
నందు గశ్యపునకు నిచ్చిన పదమువ్వురు వలన సకల లోకంబులు
నిండుటయు, దేవాసుర నర తిర్యఙ్మృగ ఖగాదుల జన్మంబులును,
దేవేంద్ర తిరస్కారంబున బృహస్పతి యధ్యాత్మమాయచేతం గాన
రాకుండుటయుఁ, ద ద్వృత్తాంతంబు రాక్షసులు విని శుక్రోపదిష్టులై
దేవతలపై నెత్తివచ్చుటయు, దేవాసుర యుద్ధంబును, నాచార్య తిర
స్కారంబున దివిజరాజపలాయనంబును, బలాయమానులైన దేవ
తలు బ్రహ్మసన్నిధికిం జనుటయును, బ్రహ్మవాక్యంబునఁ ద్వష్ట
కుమారుండయిన విశ్వరూపు నాచార్యునింగా దేవతలు వరించుట
యును, విశ్వరూపు ప్రసాదంబున నింద్రుండు నారాయణ వర్మం
బను మంత్రకవచంబు ధరియించి రాక్షసుల జయించుటయుఁ, బరో
క్షంబున రాక్షసులకు ననుకూలుం డయిన విశ్వరూపు నింద్రుండు
వధియించుటయు, విశ్వరూపు వధానంతరంబున నింద్రునకు బ్రహ్మ
హత్య సంప్రాప్తం బయిన నింద్రుండు స్త్రీ భూ జల ద్రుమంబుల
యందుఁ బంచిపెట్టుటయు, విశ్వరూపుండు హతుండగుటకుఁ ద్వష్ట
గోపించి యింద్రవదార్థంబు మారణహోమంబు చేయ వృత్రాసురుండు
జనించుటయు, వృత్రాసుర యుద్ధంబునఁ బరాజితు లై యింద్ర
సహితు లయిన దేవతలు శ్వేతద్వీపంబునకుం జనుటయు, నందు
శ్రీహరి ప్రసన్నుండయి దధీచి వలన భిదురంబు గైకొన; నుపదేశించు
టయు, నింద్రుండు వజ్రాయుధంబున వృత్రుని సంహరించుటయు,
నింద్రుండు బ్రహ్మహత్యా పీడితుండయి మానస సరస్సు ప్రవేశించుట
యును, నహుషుండు శతాశ్వమేధంబులం జేసి యింద్రాధిపత్యంబు
బడయుటయు, నహుషుండు డగస్త్య శాపంబున సురరాజ్య చ్యుతుం
డై యజగర యోనిం బుట్టుటయు, యింద్రాగమనంబును, యశ్వ
మేధంబును, యింద్రుండు మరలఁ ద్రిలోకాధిపత్యంబు బడయుట
యును, జిత్రకేతూపాఖ్యానంబును, మరుద్గణంబుల జన్మప్రకారం
బును నను కథలు గల షష్ఠస్కంధము సమాప్తము.
