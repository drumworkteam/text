అవ్యక్తమార్గుండవైన నీ దర్శన
మాఱడి పోనేర దభిమతార్థ
సిద్ధి గావించుట సిద్ధంబు నే డెల్లి
దేహంబు వర్జించు దేహధారి
కేమి చింతించిన నేమి జపించిన
నేమి గావించిన నేమి వినిన
నేమి సేవించిన నెన్నఁడు సంసార
పద్ధతిఁ బాసిన పదవి గలుగు
నుండు మనరాదు గురుఁడవు యోగివిభుఁడ
వావుఁ బిదికిన తడ వెంత యంత సేపు
గాని యొక దెస నుండవు కరుణతోడఁ
జెప్పవే తండ్రి! ముక్తికిఁ జేరు తెరువు."
అని పరీక్షిన్నరేంద్రుండు బాదరాయణి నడిగె నని చెప్పి.
