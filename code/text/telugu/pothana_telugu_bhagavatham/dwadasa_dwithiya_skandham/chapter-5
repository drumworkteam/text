అనినఁ గల్పప్రళయ ప్రకారం బెట్లనిన నతండిట్లనియెఁ; “జతుర్యుగ సహ
స్రంబులు సనిన నది బ్రహ్మకు నొక్కపవ లగు; నా క్రమంబున రాత్రియు
వర్ధిల్లు; నంత బ్రహ్మకు నొక్కదినంబగుటవలన నది నైమిత్తిక ప్రళయం
బనంబడు; నందు విధాత సమస్త లోకంబులం దన యాత్మయందు
నిలిపి శయనింప ప్రకృతి వినష్టంబయిన నది ప్రాకృత ప్రళయం బని
చెప్పంబడు; నా ప్రళయ ప్రకారంబు విను; మిట్లు పవలు నైమిత్తిక ప్రళ
యంబును, రాత్రి ప్రాకృత ప్రళయంబు నగుట గలిగిన, నది యజునకు
దినప్రమాణం; బిట్టి దినప్రమాణంబున మున్నూటయఱువది దినంబు
లయిన నలువకు నొక్క సంవత్సరంబు పరిపూర్ణం బగుఁ; దద్వత్సరం
బులు శతపరిమితంబు లయిన.
అంత లోకేశున కవసానకాలంబు
వచ్చిన నూఱేండ్లు వసుధలోన
వర్షంబు లుడిగిన వడిఁ దప్పి మానవుల్
దప్పి నాఁకటఁ జిక్కి నొప్పి నొంది
యన్యోన్యభక్షులై యా కాలవశమున
నాశ మొందెద; రంత నలినసఖుఁడు
సాముద్ర దైహిక క్ష్మాజాత రసములఁ
జాతురిఁ గిరణావళిచేతఁ గాల్ప
నంతఁ గాలాగ్ని సంకర్షణాఖ్య మగుచు
నఖిల దిక్కులు గలయంగ నాక్రమించు
నట్టియెడ నూఱువర్షంబు లాదుకొనఁగ
వీఁకతోడుత వాయువుల్ వీచు నపుడు.
