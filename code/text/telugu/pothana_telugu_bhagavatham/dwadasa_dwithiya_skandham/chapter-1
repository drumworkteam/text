శ్రీ మరుదశనపతిశయన!
కామితమునిరాజయోగికల్పద్రుమ! యు
ద్ధామ! ఘనజనకవరనృప
జామాతృవరేశ! రామచంద్రమహీశా!
మహనీయగుణగరిష్ఠులగు న మ్మునిశ్రేష్ఠులకు నిఖిలపురాణవ్యాఖ్యాన
వైఖరీ సమేతుండైన సూతుం డిట్లనియె; నట్లు పరీక్షిన్న రేంద్రునకు శుక
యోగీంద్రుండు వాసుదేవ నిర్యాణ పర్యంతంబుఁ దజ్జన్మ కర్మంబులు
సెప్పిన విని సంతసంబంది య న్నరపాలపుంగవుండు “మహాత్మా!
నారాయణ కథా ప్రపంచంబును, దద్గుణంబులును, నాచారవిధియును,
జీవాత్మభేదంబును, హరిపూజావిధానంబును, ఙ్ఞానయోగప్రకారం
బు ననునవి మొదలైనవి యెఱింగించి విఙ్ఞానవంతుగాఁ జేసి మన్నిం
చితి; వింక భావి కార్యంబు లన్నియు నెఱింగింపు” మనిన శుకుండు
రాజున కిట్లనియె.
నరవర! యీ ప్రశ్నమునకు
సరి సెప్పఁగ రాదు; నేను సామర్థ్యముచేఁ
బరికించి నీకుఁ జెప్పదఁ
గర మొప్పఁగ భావికాలగతులన్ వరుసన్.
