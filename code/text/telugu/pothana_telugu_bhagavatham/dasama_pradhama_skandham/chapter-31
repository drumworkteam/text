“బాలకుం డొదిగిలఁ బడనేర్చెనని జన్మ
నక్షత్రమం దొకనాడు నందు
పొలతి వేడుకతోడఁ బొరుగువ్రేతలఁ జీరి
వాదిత్రగీతారవంబు చెలఁగ
విప్రులతోఁగూడ వేదమంత్రంబుల
నభిషేచనాదిక మాచరించి
వారి దీవెన లొంది వారికి మొదవులు
నన్నంబు చీరలు నడిగినట్టు
లిచ్చి బాలుఁ దియ్య మెసఁగఁ బానుపుఁ జేర్చి
నిదురఁబుచ్చి గోపనివహమునకు
గోపికలకుఁ బూజ గొమరారఁ జేయుచు
జనని కొడుకు మఱచె సంభ్రమమున.
