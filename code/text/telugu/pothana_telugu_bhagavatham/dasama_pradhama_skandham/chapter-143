కని తత్కరిపాలకశ్రేష్ఠుండైన యంబష్ఠునికి మేఘనాదగంభీర
భాషణంబుల రిపుభీషణుం డగు హరి యిట్లనియె.
ఓరీ! కుంజరపాల! మా దెసకు నీ యుద్యన్మదేభేంద్రముం
బ్రేరేఁపం బనిలేదు; ద్రిప్పు మరలం బ్రేరేఁపినన్ నిన్ను గం
భీరోగ్రాశనితుల్య ముష్టిహతులన్ భేదించి నే డంతకుం
జేరం బుత్తు మహత్తర ద్విపముతో సిద్ధంబు యుద్ధంబునన్.
అని పలికి.
మించిన కొప్పుఁ జక్కనిడి మేలనఁ బచ్చనిచీర కాశ బం
ధించి లలాట కుంతలతతిన్ మరలించుచు సంగరక్రియా
చుంచుతఁ బేర్చి బాలకుఁడు చూచు జనంబులు దన్ను “బాపురే!”
యంచు నుతింప డగ్గఱియె హస్తజితాగము గంధనాగమున్.
