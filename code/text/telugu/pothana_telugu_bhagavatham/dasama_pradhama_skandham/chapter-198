కువలయరక్షాతత్పర!
కువలయదళనీలవర్ణకోమలదేహా!
కువలయనాథశిరోమణి!
కువలయజనవినుత విమలగుణసంఘాతా!
సరసిజనిభహస్తా! సర్వలోకప్రశస్తా!
నిరుపమ శుభమూర్తీ! నిర్మలారూఢకీర్తీ!
పరహృదయవిదారీ! భక్తలోకోపకారీ!
గురుబుధజనతోషీ! ఘోరదైతేయశోషీ!
ఇది శ్రీపరమేశ్వరకరుణాకలిత కవితావిచిత్ర కేసనమంత్రిపుత్ర సహ
జపాండిత్య పోతనామాత్య ప్రణీతంబయిన శ్రీమహాభాగతం బను
మహాపురాణంబునందు దేవకీదేవి వివాహంబును, గగనవాణీశ్రవ
ణంబును, గంసోద్రేకంబును వసుదేవప్రార్థనయును యోగమాయా
ప్రభావంబును బలభద్రుని జన్మంబును, బ్రహ్మాది సురస్తోత్రంబును
గృష్ణావతారంబును, ఘోషప్రవేశంబును, యోగనిద్రాచరితంబును
నందపుత్రోత్సవంబును, బూతనా సంహారంబును, శకటభంజ
నంబును, దృణావర్తుమరణంబును, గర్గాగమనంబును, నారాయ
ణాది నామనిర్దేశంబును, బాలక్రీడయును, మృద్భక్షణంబును,
వాసుదేవ వదనగహ్వరవిలోక్యమానాఖిల లోకాలోకనంబును నవ
నీతచౌర్యంబును, యశోదారోషంబు, నులూఖలబంధనంబు నర్జున
తరుయుగళ నిపాతనంబును నలకూబర మణిగ్రీవుల శాపమోక్ష
ణంబును బృందావనగమనంబును వత్సపాలనంబును వత్సాసుర
వధయును బకదనుజ విదారణంబు నఘాసుర మరణంబును
వత్సాపహరణంబును నూతన వత్సబాలక కల్పనంబును బ్రహ్మ
వినుతియు గోపాలకత్వంబును, గార్దభాసుర దమనంబును, కాళి
యఫణి మర్దనంబును, గరుడ కాళియ నాగ విరోధ కథనంబును,
బ్రలంబాసుర హింసనంబును, దవానలపానంబును, వర్షర్తు వర్ణ
నంబును, శరత్కాల లక్షణంబును, వేణు విలాసంబును, హేమంత
సమయ సమాగమంబును, గోపకన్యాచరిత హవిష్య వ్రతంబును,
గాత్యాయనీ సేవనంబును, వల్లవీవస్త్రాపహరణంబును, విప్రవనితా
దత్తాన్న భోజనంబు, నింద్రయాగ నివారణంబును నందముకుంద
సంవాదంబును, పర్వత భజనంబును, బాషాణసలిలవర్షంబును,
గోవర్ధనోద్ధరణంబును, వరుణకింకరుండు నందునిగొనిపోయిన హరి
తెచ్చుటయును, వేణుపూరణంబును, గోపికాజన ఘోషనిర్గమం
బును, యమునాతీర వనవిహరణంబును, గృష్ణాంతర్ధానంబును,
ఘోషకామనీ గణాన్వేషణంబును, గోపికాగీతలును, హరి ప్రసన్న
తయును, రాసక్రీడనంబును, జలకేళియును, సర్పరూపకుండైన
సుదర్శన విద్యాధరుండు హరిచరణతాడనంబున నిజరూపంబు
పడయుటయును, శంఖచూడుండను గుహ్యకుని వధించుటయు
ను, వృషభాసుర విదళనంబును, నారదోపదేశంబున హరి జన్మక
థ నెఱంగి కంసుండు దేవకీవసుదేవుల బద్ధులం జేయుటయును,
ఘోటకాసురుండైన కేశియను దనుజుని వధియించుటయును,
నారద స్తుతియును, వ్యోమదానవ మరణంబు నక్రూరాగమంబున
క్రూర రామకృష్ణుల సల్లాపంబును, ఘోషనిర్గమంబును, యము
నాజలాంతరాళంబున నక్రూరుండు హరి విశ్వరూపంబును గాంచు
టయు నక్రూర స్తవంబును, మథురానగరప్రవేశంబును, రజక వధ
యును వాయక మాలికులచే సమ్మానంబునొందుటయును కుబ్జా
ప్రసాదకరణంబును, ధనుర్భంగంబును గంసు దుస్వప్నంబును,
గువలయాపీడ పీడనంబును, రంగస్థల ప్రవేశంబును జాణూర ము
ష్టికుల వధయును గంస వధయును, వసుదేవదేవకీబంధ మోక్ష
ణంబు నుగ్రసేను రాజ్యస్థాపనంబును, రామకృష్ణులు సాందీపుని
వలన విద్యలభ్యసించుటయును, సంయమనీనగర గమనంబును,
గురుపుత్ర దానంబు నుద్ధవుని ఘోషయాత్రయును, భ్రమరగీత
లును గుబ్జావాస గమనంబును గరినగరంబునకు నక్రూరుండు
చని కుంతీదేవి నూరార్చుటయును గంసభార్యలగు నస్తి ప్రాస్తులు
జరాసంధునకుఁ గంసుమరణం బెఱింగించుటయును జరాసంధుని
దండయాత్రయును, మథురానగర నిరోధంబును, యుద్ధంబున
జరాసంధుండు సప్తదశ వారంబులు పలాయితుండగుటయును,
నారదప్రేరితుండై కాలయవనుండు మథురపై దాడివెడలుటయు
ను, ద్వారకానగర నిర్మాణంబును, మథురాపురనివాసులం దన
యోగబలంబున హరి ద్వారకానగరంబునకుం దెచ్చుటయును,
కాలయవనుడు హరి వెంట జని గిరిగుహ యందు నిద్రితుండైన
ముచికుందునిదృష్టివలన నీఱగుటయును, ముచికుందుండు
హరిని సంస్తుతి చేసి తపంబునకుం జనుటయును జరాసంధుండు
గ్రమ్మఱ రామకృష్ణుల పైనేతెంచుటయును, బ్రవర్షణ పర్వతారో
హణంబును, గిరిదహనంబును గిరిడిగ్గనుఱికి రామకృష్ణులుద్వార
కకుం జనుటయును, రుక్మిణీజననంబును, రుక్మిణీసందేశంబును
వాసుదేవాగమనంబును, రుక్మిణీ గ్రహణంబును, రాజలోక పలా
యనంబును రుక్మి యనువానిభంగంబును రుక్మిణీకల్యాణంబును
యను కథలుఁ గల దశమస్కంధంబు నందుఁ బూర్వభాగము
సమాప్తము.
