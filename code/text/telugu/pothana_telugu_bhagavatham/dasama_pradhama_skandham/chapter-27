ఆ పాపజాతి సుందరి
యా పాపని పాన్పుఁ జేర నరిగి కరములన్
లేపి చనుంగవ శిశువున్
మోపుచు ముద్దాడి శిరము మూర్కొని పలికెన్.
“చను నీకు గుడుపఁజాలెడి
చనువారలు లేరు; నీవు చనవలె” ననుచుం
“జనుఁగుడుపి మీఁద నిలుకడఁ
జనుదాన” ననంగ వేడ్కఁ జనుఁ జనుఁ గుడుపన్.
“నా చనుఁబా లొక గ్రుక్కెఁడు
నో! చిన్నికుమార! త్రావు మొయ్యన పిదపన్
నీ చెలువ మెఱుఁగ వచ్చును
నా చెలువము సఫల మగును నళినదళాక్షా!”
అని బాలు నుద్దేశించి ముద్దాడెడి భంగి మాటలాడెడి చేడియం
