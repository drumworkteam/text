చెలియల్; కన్నియ; ముద్దరా; లబల; నీ సేమంబె చింతించు ని
ర్మల; దీనిన్ బయలాడుమాటలకు నై మర్యాదఁ బోఁదట్టి, స
త్కుల జాతుండవు పుణ్యమూర్తి వకటా! కోపంబు పాపంబు; నె
చ్చెలి నోహో! తెగవ్రేయఁ బాడి యగునే? చింతింపు భోజేశ్వరా!
మేనితోడనపుట్టు మృత్యువు జనులకు
నెల్లి నేఁ డైన నూఱేండ్ల కైనఁ
దెల్లంబు మృత్యువు దేహంబు పంచత
నందఁ గర్మానుగుఁడై శరీరి
మాఱుదేహముఁ నూఁది, మఱి తొంటి దేహంబుఁ
బాయును దన పూర్వ భాగమెత్తి
వేఱొంటిపైఁ బెట్టి వెనుకభాగం బెత్త
గమకించు తృణజలూకయునుబోలె;
వెంటవచ్చు కర్మవిసరంబు; మును మేలు
కన్నవేళ నరుడు గన్న విన్న
తలఁపఁబడిన కార్యతంత్రంబు కలలోనఁ
బాడితోడఁ గానఁబడిన యట్లు.
తన తొంటి కర్మరాశికి
ననుచరమై బహువికారమై మనసు వడిం
జను; నింద్రియముల తెరువులఁ
దనువులు పెక్కైనఁ జెడవు తన కర్మంబుల్.
జలఘటాదులందుఁ జంద్రసూర్యాదులు
గానబడుచు గాలిఁ గదలు భంగి
నాత్మకర్మ నిర్మితాంగంబులను బ్రాణి
గదలుచుండు రాగకలితుఁ డగుచు.
కర్మములు మేలు నిచ్చును;
గర్మంబులు గీడు నిచ్చు; గర్తలు దనకుం
గర్మములు బ్రహ్మ కైనను;
గర్మగుఁ డై పరులఁ దడవఁగా నేమిటికిన్?
కావునఁ బరులకు హింసలు
గావింపఁగ వలదు తనకుఁ గల్యాణముగా
భావించి పరుల నొంచినఁ
బోవునె? తత్ఫలము పిదపఁ బొందక యున్నే?
వావిఁ జెల్లెలు గాని పుత్రికవంటి దుత్తమురాలు; సం
భావనీయచరిత్ర; భీరువు; బాల; నూత్నవివాహ సు
శ్రీవిలాసిని; దీన; కంపితచిత్త; నీ కిదె మ్రొక్కెదన్;
కావవే; కరుణామయాత్మక; కంస! మానవవల్లభా!”
అని మఱియు సామభేదంబు లగు పలుకులు పలికిన వినియు
వాఁడు వేఁడిచూపుల రాలు నిప్పులు కుప్పలు గొన నను
కంపలేక, తెంపుఁ జేసి చంపకగంధిం జంపఁ జూచుట యెఱింగి
మొఱంగెడి తెఱంగు విచారించి తనలో నిట్లనియె.
“ఎందును గాలము నిజ మని
పందతనంబునను బుద్ధిఁ బాయక ఘనులై
యెందాఁక బుద్ధి నెగడెడి
నందాఁకఁ జరింపవలయు నాత్మబలమునన్.”
అని నిశ్చయించి.
“ఆపన్నురాలైన యంగన రక్షింప
సుతుల నిచ్చెద నంట శుభము నేడు;
మీ దెవ్వ డెఱుగును? మెలఁత ప్రాణంబుతోడ
నిలిచిన మఱునాడు నేరరాదె?
సుతులు పుట్టిర యేని సుతులకు మృత్యువు
వాలాయమై వెంట వచ్చెనేని
బ్రహ్మచేతను వీఁడు పా టేమియును లేక
యుండునే? సదుపాయ మొకటి లేదె?
పొంత మ్రాఁకులఁ గాల్పక పోయి వహ్ని
యెగసి దవ్వులవాని దహించు భంగి
గర్మవశమున భవమృతికారణంబు
దూరగతిఁ బొందు; నిఁక నేల తొట్రుపడఁగ?
కొడుకుల నిచ్చెద నని సతి
విడిపించుట నీతి; వీఁడు విడిచిన మీఁదన్
కొడుకులు పుట్టినఁ గార్యము
తడఁబడదే? నాటి కొక్క దైవము లేదే?
ఎనిమిదవ చూలు వీనిం
దునుమాడెడి నంచు మింటఁ దోరపుఁ బలుకుల్
వినఁబడియె; నేల తప్పును?
వనితను విడిపించు టొప్పు వైళం” బనుచున్,
తిన్నని పలుకులు పలుకుచుఁ
గ్రన్నన తగఁ బూజ చేసి కంసు నృశంసున్
మన్నించి చిత్త మెరియఁ బ్ర
సన్నాననుఁ డగుచుఁ బలికె శౌరి నయమునన్.
“లలనకుఁ బుట్టెడి కొమరుని
వలనం దెగె దనుచు గగనవాణి పలికె నం
చలిగెద వేని మృగాక్షికిఁ
గల కొడుకులఁ జంప నిత్తుఁ గ్రమమున నీకున్.”
అని యిట్లు పలికిన విని కంసుడు కంపితావతంసుండై సంతసించి
గుణగ్రాహిత్వంబుఁ గైకొని కొందలమందు చెలియలిమందల విడిచి
చనియె; వసుదేవుండును బ్రదుకుమందలఁ గంటి ననుచు
సుందరియుం దానును మందిరంబునకుం బయి డెందంబున
నానందంబు నొందియుండె; నంతఁ గొంత కాలంబు చనిన
సమయంబున.
విడువక కంసుని యెగ్గులఁ
బడి దేవకి నిఖిలదేవభావము తన కే
ర్పడ నేఁట నొకని లెక్కను
గొడుకుల నెనమండ్ర నొక్క కూతుం గనియెన్.
సుదతి మున్ను గన్న సుతుఁ గీర్తిమంతుని
పుట్టుఁ దడవు కంసభూవరునకుఁ
దెచ్చి యిచ్చెఁ జాల ధృతి గల్గి వసుదేవుఁ
డాసపడక సత్యమందు నిలిచి.
పలికిన పలుకులు దిరుగక
సొలయక వంచనము లేక సుతుల రిపునకున్
కలఁగక యిచ్చిన ధీరుం
డిల వసుదేవుండు దక్క నితరుఁడు కలడే?
మానవేంద్ర! సత్యమతికి దుష్కరమెయ్య?
దెఱుఁకగలుగు వాని కిష్ట మెయ్య?
దీశభక్తిరతుని కీరాని దెయ్యది?
యెఱుకలేనివాని కేది కీడు?
ఇట్లు సత్యంబు దప్పక కొడుకు నొప్పించిన వసుదేవుని పలు
కులు విని నిలుకడకు మెచ్చి కంసుం డిట్లనియె.
కొడుకు నీవు మరలఁ గొనిపొమ్ము వసుదేవ!
వెఱపులేదు నాకు వీనివలన;
నల్గ వీనికి; భవ దష్టమ పుత్రుండు
మృత్యు వఁట; వధింతు మీఁద నతని.
అనిన నానకదుందుభి నందనుం గొని చనియు నానందంబు
నొందక, దుష్టస్వభావుండగు బావపలుకులు వినియు నులుకు
చుండె; అంత
