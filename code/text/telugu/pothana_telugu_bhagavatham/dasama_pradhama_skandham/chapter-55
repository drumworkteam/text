అంత నొక్కనాఁడు రామకృష్ణులు కాంతారంబున బంతిచల్దులు
గుడువ నుద్యోగించి ప్రొద్దునలేచి, గ్రద్దనం దమ యింటి లేఁగకదు
పులం గదలించి, సురంగంబులగు శృంగంబులు పూరించిన విని,
మేలుకని, సంరంభంబున గోప డింభకులు చలిది కావడులు
మూఁపున వహించి, సజ్జంబులగు కజ్జంబులు గట్టుకొని పదత్రాణ
వేత్రదండంధరులయి, లెక్కకు వెక్కసంబైన తమతమ క్రేపుకదు
పులం జప్పుడించి రొప్పుకొనుచు, గాననంబు జొచ్చి, కాంచన
మణి పుంజ గుంజాది భూషణ భూషితులయ్యును, ఫల కుసుమ
కోరక పల్లవ వల్లరులు తొడవులు గా నిడుకొని, కొమ్ములి
మ్ముగఁ బూరించుచు వేణువు లూఁదుచుఁ, దుమ్మెదలం గూడి
పాడుచు, మయూరంబులతోడం గూడి యాడుచుఁ, బికంబులం
గలసి కూయుచు, శుకంబులం జేరి రొదలు జేయుచుఁ, బులుగుల
నీడలం బాఱుచుఁ, బొదరిండ్లందూఱుచు సరాళంబులగు వాఁగులు
గడచుచు, మరాళంబుల చెంత నడచుచు, బకమ్ములం గని
నిలుచుచు, సారసంబులం జోపి యలంచుచు, నదీజలంబులం
దోఁగుచుఁ, దీగె యుయ్యెలల నూఁగుచు, పల్లంబులం డాగుచు,
దూరంబుల కేగుచుఁ, గపుల సంగడిఁదరువులెక్కుచు ఫలంబులు
మెక్కుచు రసంబులకుంజొక్కుచు నింగికిన్నిక్కుచు నీడలు చూచి
నవ్వుచుఁ, గయ్యంబులకుఁ గాలుదువ్వుచు, చెలంగుచు, మెలం
గుచు, వ్రాలుచు, సోలుచు బహుప్రకారంబుల శరీర వికారంబులు
జేయుచు మఱియును.
ఒకనొకని చల్దికావిడి
నొకఁ డొకఁ డడకించి దాఁచు; నొకఁ డొకఁ డది వే
ఱొక డొకని మొఱిఁగికొని చను
నొక డొకఁ డది దెచ్చి యిచ్చు నుర్వీనాథా!
ఒక్కఁడు ము న్నేమఱి చన
నొక్కఁడు బలుబొబ్బ వెట్టు నులికిపడన్; వే
ఱొక్కఁడు మిట్టి తటాలున
నొక్కని కనుదోయి మూయు నొక్కఁడు నగఁగన్.
తీపుగల కజ్జ మన్యుఁడు
కోపింపఁగ నొడిసి పుచ్చుకొని త్రోపాడం
బైపడి యది గొని యొక్కఁడు
క్రేపులలో నిట్టునట్టుఁ గికురించు నృపా!
వనజాక్షుఁడు ము న్నరిగిన
“మునుపడఁగా నతని నేనె ముట్టెద” ననుచుం
జని మునుముట్టనివానిన్
మునుముట్టినవాఁడు నవ్వు మొనసి నరేంద్రా!
ఇ వ్విధంబున.
ఎన్నడునైన యోగివిభు లెవ్వని పాద పరాగ మింతయుం
గన్నులఁ గాన రట్టి హరిఁ గౌఁగిఁటఁ జేర్చుచుఁ జెట్టపట్టుచుం
దన్నుచు గ్రుద్ధుచు న్నగుచుఁ దద్ధయుఁబైఁపడి కూడి యాడుచుం
మన్నన జేయ వల్లవకుమారుల భాగ్యము లింత యొప్పునే?
విందులకును బ్రహ్మసుఖా
నందం బై భక్తగణమునకు దైవత మై
మందులకు బాలుఁ డగు హరి
పొందుఁ గనిరి గొల్ల; లిట్టి పుణ్యులు గలరే?”
