అంతం గృష్ణుండు ధర్మరాజప్రముఖుల వీడుకొని, సాత్యకిప్రముఖ
సహచరులు గొలువ, మరలి తనపురంబునకుం జని బంధుజనం
బులకుఁ బర మానందంబు సేయుచు నొక్క పుణ్య దివసంబున
శుభ లగ్నంబునం గాళిందిం బెండ్లి యయ్యె; మఱియు నవంతి
దేశాధీశ్వరులయిన విందానువిందులు దుర్యోధనునకు వశులై
హరికి మేనత్తయైన రాజాధిదేవి కూఁతురైన తమ చెలియలిని
వివాహంబు సేయ నుద్యోగించి స్వయంవరంబుఁ జాటించిన.
భూ రమణులు సూడఁగ హరి
వీరతఁ జేకొనియె మిత్రవిందను నిత్యా
పూరిత సుజనానందం
జారు చికురకాంతి విజిత షట్పదబృందన్.
