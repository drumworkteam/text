అని వితర్కించి జగదీశ్వరుం “డత్యున్నత వేణుకాననంబు వాయు
వశంబున నొరసికొన ననలం బుద్భవంబయి దహించుచందంబున
యదుబలంబుల కన్యోన్య వైరానుబంధంబులు గల్పించి హతం బొన
ర్చెద” నని విప్రశాపంబు మూలకారణంబుగాఁ దలంచి యదుబలం
బుల నడంచె నని పలికిన మునివరునకు రాజేంద్రుం డిట్లనియె.
“హరిపాదకమల సేవా
పరులగు యాదవుల కెట్లు బ్రాహ్మణశాప
స్ఫురణంబు సంభవించెనొ
యరయఁగ సంయమివరేణ్య! యానతి యీవే!”
అనిన జనపాలునకు ని
ట్లని సంయమికులవరేణ్యుఁ డతి మోదముతో
విను మని చెప్పఁగఁ దొడఁగెను
ఘనతర గంభీర వాక్ప్రకాశస్ఫురణన్‌.
