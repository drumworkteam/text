నరవరాధీశ! యిప్పుడు నడచుచున్న
వాఁడు సప్తమ మనువు వైవస్వతుండు;
శ్రాద్ధదేవుం డనందగు జనవరేణ్య!
పదురు నందను లతనికిఁ బ్రకట బలులు.
వారలిక్ష్వాకుండును, నభంగుండును, ధృష్టుండును, శర్యాతియు,
నరిష్యంతుండును, నాభాగుండును, దిష్టుండును, గరూశకుండును,
బృషద్ధ్ర్రుండును, వసుమంతుండును ననువారు పదుగురు రాజులు;
పురందరుండను వా డింద్రుం; డాదిత్య మరుదశ్వి వసు రుద్ర సంఙ్ఞలుఁ
గలవారు దేవతలు; గౌతమ కశ్య పాత్రి విశ్వామిత్ర జమదగ్ని భర
ద్వాజ వసిష్ఠు లనువారు సప్తర్షులయి యున్నవారు; అందుఁ గశ్య
పున కదితి గర్భంబున విష్ణుండు వామనరూపుండై జనియించి
యింద్రావరజుం డయ్యె; ఇప్పు డేడు మన్వంతరంబులు చెప్పంబడి
యె; రాఁగల మన్వంతరంబులును శ్రీహరి పరాక్రమంబునుం జెప్పెద
దత్తావధానుండవై విను" మని శుకుం డిట్లనియె.
