తరుణీ యొక్క ముహూర్తముండుమిది సంధ్యాకాలమిక్కాలమం
దరయన్ భూతగణావృతుండగుచుఁగామారాతి లీలన్ వృషే
శ్వరయానంబున సంచరించుటనభావ్యంబయ్యెనీ యుగ్రవే
ళ రమింపంగ నిషిద్ధకర్మమగునేలాధర్మమున్ వీడఁగన్
అరవిందానన వీఁడె నీ మఱఁది లీలాటోపరుద్రక్షమా
చరఝంఝానిలధూతపాంసుపటలచ్ఛన్నుండు ధూమ్రైకదు
ర్భరవిద్యోతితకీర్ణభీషణజటాబద్ధుండు భస్మావలి
ప్తరుచిస్పారసువర్ణవర్ణుఁడగుచున్ భాసిల్లునత్యుగ్రుఁడై
అనలసుధాకరరవిలో
చనముల వికసింపఁజేసి సమధికరోషం
బునఁజూచుచున్నవాఁడదె
వనితా బంధుత్వమరయ వలవదుసుమ్మీ
అతనికిఁదలపోయ హితా
హితులును సమ్మాన్యులును విహీనులునతిగ
ర్హితులును లేరీశుఁడు సమ
మతియును నిఖిలైకభూతమయుఁడై యుండన్
కావున మద్భ్రాత భవ
ద్దేవరుఁడని తరుణి నీ మదింజూడకుమా
దేవాదిదేవుఁద్రిజగ
త్పావను నిఖిలైకనేత భగవంతు హరున్
ఏమును సత్పురుషులైన విఙ్ఞానవంతులును భుక్తభోగంబై దుర
తోన్యస్తంబైన పుష్పమాలికయునుంబోలెనమ్మహాత్ముని చరణార
వింద వందనాభిలాషిణియైన యవిద్యాదేవిననుసరించి వర్తింతుమది
యునుంగాక
ఎవ్వనికరుణ బ్రహ్మేంద్రాదిదిక్పాల
వరులాత్మపదవైభవములఁదనరి
రెవ్వని యాఙ్ఞ వహించి వర్తించును
విశ్వనేత్రియగునవిద్య యెపుఁడు
నెవ్వని మహిమంబులిట్టివట్టివి యని
తర్కింపలేవు వేదంబులయిన
నెవ్వని సేవింతురెల్లవారును సమా
నాధికరహితుఁడై యలరు నెవ్వఁ
డట్టిదేవునిఁద్రిపురసంహారకరుని
నస్థిమాలాధరుండు బిక్షాశనుండు
భూతిలిప్తాంగుఁడుగ్రపరేతభూమి
వాసుఁడని హాస్యమొనరించువారు మఱియు
ధర శునకభోగ్యమును నిహ
పరదూరమునైన తనువు పాథేయముగా
నెఱినమ్మి వస్త్రమాల్యా
భరణంబులలరించు పామరజనులన్
ఘననిర్భాగ్యులుగా మదిఁ
గనుమని యీరీతిఁబ్రియకుఁగశ్యపుఁడెఱిగిం
చిన దితిగ్రమ్మఱఁబలికెను
మనసిజసాయకవిభిన్నమానసయగుచున్
