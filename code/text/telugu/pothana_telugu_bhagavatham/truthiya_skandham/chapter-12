అట్లుగ్రమ్మఱఁజేరి యయ్యబ్జపీఠ
మందునష్టాంగయోగక్రియానురక్తిఁ
బవను బంధించి మహితతపస్సమాధి
నుండి శతవర్షములుసనుచుండనంత
అట్టి యోగజనితమైన విఙ్ఞానంబు
గలిగియుండిదానఁగమలనయనుఁ
గానలేక హృదయకమలకర్ణిక యందు
నున్నవానిఁదన్నుఁగన్నవాని
కనియెన్ నిశ్చలభక్తియోగమహిమంగంజాతగర్భుండు శో
భనచారిత్రు జగత్పవిత్రు విలసత్పద్మాకళత్రున్ సుధా
శనముఖ్యస్తుతిపాత్రు దానవచమూజైత్రున్ దళత్పద్మనే
త్రు నవీనోజ్జ్వలనీలమేఘనిభగాత్రుంబక్షిరాట్పత్రునిన్
మఱియును
అలఘుఫణాతపత్రనిచయాగ్రసమంచిత నూత్నరత్నని
ర్మలరుచిచే యుగాంతతిమిరంబునడంచి యకల్మషోల్లస
జ్జలములఁజేసి యందు నవసారసనాళసితైకభోగముం
గలిగిన శేషతల్పమునుగైకొనియున్న మహాత్మునొక్కనిన్
వర పీతకౌశేయపరిధానకాంతి సం
ధ్యాంబుదరుచినిచయంబుగాఁగఁ
గమనీయనవహేమకలితకిరీటంబు
రమణఁగాంచనశిఖరంబుగాఁగఁ
మానితమౌక్తికమాలికారుచిసాను
పతిత నిర్ఝరపరంపరలుగాఁగఁ
జెలువొందు నవతులసీదామకములు లా
లిత తటజౌషధీలతలుగాఁగఁ
వరభుజంబులు నికటస్థవంశములుగఁ
బదములంగణపాదపప్రచయములుగ
లలితగతినొప్పు మరకతాచలవిడంబి
తాత్మదేహంబుగలుగు మహాత్ము హరిని
మఱియునప్పరిచ్చిన్నంబును నిరుపమానంబును నిఖిలలోకసం
గ్రహంబునునతివిస్తారవర్తులాయామంబునునై వివిధ విచిత్రదివ్య
మణిభూషణంబులనాత్మీయనిర్మలద్యుతిచేతంబ్రకాశంబునొందంజే
యు దివ్యదేహంబుదనర వివిధంబులగు కామంబులభిలషించి వి
శుద్ధంబైన వేదోక్తమార్గంబున భజియించు పురుషశ్రేష్టులకుఁగామ
ధేనువనందగిన పాదపద్మయుగంబును యలికఫలకలలితరుచిని
చయంబులకునోటువడి కృపాపాత్రుండై చంద్రుండు బహురూపం
బులఁబదసరోజంబులనాశ్రయించెనననొప్పు పదనఖంబులును క
మలాభూకాంతలకునుపధానరూపంబులనందగి నీలకదళీకాస్తం
భంబులడంబువిడంబించునూరుయుగళంబును కనకమణిమయ
మేఖలాకలాపాభిరామంబుఁగదంబకింజల్కశోభితపీతాంబరాలం
కృతంబునై విలసిల్లు కటిమండలంబును శృంగారవాహినీజలావ
ర్తంబునాఁబొలుపొందు నాభీవివరంబును జఠరస్థనిఖిలబ్రహ్మాండ
ముహుర్ముహుఁరుద్భవకృశీభూతంబనందగు మధ్య భాగంబును
మహితముక్తాఫలమాలికావిరచితరంగవల్లీవిరాజితంబు నవతులసీ
దామకిసలయతల్పంబుఁగుసుమమాలికాలంకృతంబు ఘనసారక
స్తురికాచందనవిలిప్తంబున్ కౌస్తుభరత్నదీప్తిప్రదీప్తంబు శ్రీవత్సలక్ష
ణలక్షితంబునైయిందిరారమణికిఁగేళీమందిరంబనంబొల్చు వక్షస్థ
లంబును సుఖకేళీసమారంభపరిరంభణాంభోధిరాట్కన్యకాకరాంబు
జకీలితకనకమణికంకణనికషంబులబొలుపారు రేఖాత్రయవిరాజ
మానంబైన కంధరంబును సుమహితానర్ఘదివ్యమణిప్రభావిభాసిత
కేయూరకంకణముద్రికాలంకృతంబులయిన బాహువులును సక
లలోకార్తినివారకదరహాసచంద్రికాధవళితంబులైన కర్ణకుండలమం
డనమణిమరీచులు నర్తనంబులుసలుంపందనరి నిద్ధంబులగుచె
క్కుటద్ధంబులును పరిపక్వబింబఫలప్రవాళపల్లవారుణాధరంబు
నుయఖిలభువనపరిపాలనంబునకు నేన చాలుదునని నినదిం
చునయనయుగళంబునకు సీమాస్తంభంబుఁజంపకప్రసూనరుచివి
భాసంబునగు నాసాదండంబును కమలకుముదంబులకుంబెంపు
సంపాదించుచుఁగరుణామృతతరంగింతాపాంగంబులైకర్ణాంతవిశ్రాం
తంబులైచెలువొందు నేత్రంబులును సలలితశ్రీకారంబునకునక్షర
త్వంబుసార్థకంబయ్యెననందగు కర్ణంబులునునపరపక్షాష్టమీశశాం
కశంకాస్పదఫాలఫలకంబును నీలగిరీంద్రశృంగసంగతబాలమార్తాం
డమండలవిడంబితపద్మరాగమణిఖచితకాంచనకిరీటంబునంబొ
లుపారి సూర్యేందుపవనానలప్రకాశంబులకునవకాశంబుసూపక
త్రిలోకవ్యాపకసమర్థంబులగు తేజోవిశేషంబులఁజెలువొంది సంగర
రంగంబుల దానవానీకంబుల హరింపంజాలు సుదర్శనాదిదివ్యసా
ధనంబులచే దురాసదంబగు దివ్యరూపంబునుగలిగి మఱియును
హారకలాపపుష్పనిచయంబులఁజంచదనర్ఘకే
యూరకరాంగళీయకమహోజ్జ్వలబాహుసహస్రశాఖలొ
ప్పారఁగఁజూడనొప్పి భువనాత్మకలీలనదృష్టమూలవి
స్ఫురితభోగివేష్టితవిభాసితచందనభూరుహాకృతిన్
విలసత్కుండలిరాజసఖ్యముననుర్వీభృత్సమాఖ్యన్ సము
జ్జ్వలితోదారశిరోవిభూషణసహస్రస్వర్ణకూటంబులన్
సలిలావాసతఁజారుకౌస్తుభవిరాజద్రత్నగర్భంబునన్
నలినాక్షుండుగనుంగొనంగఁదగె మైనకావనీభృద్గతిన్
వితతార్థఙ్ఞానజప
స్తుతిమకరందప్రహృష్టశృతిజాతమధు
వృతగణపరివృతశోభా
గతకీర్తిప్రసవమాలికలుగలవానిన్
