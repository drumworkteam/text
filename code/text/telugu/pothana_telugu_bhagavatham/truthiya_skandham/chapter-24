మునుకొని లజ్జావనతవ
దనయై ప్రాణేశుకొంగుఁదాలిమిదూలం
బెనఁగొనియె వారకామిని
యనువు వినిషిద్ధకర్మమందభిముఖియై
ఇట్లుసేసిన భార్యానిర్బంధంబునకుందొలంగనేరక యీశ్వరునకు
నమస్కారంబొనరించి యేకాంతంబున నిజకాంతాసంగమంబుదీ
ర్చి సంగమానంతరంబున వార్చి స్నాతుండై ప్రాణాయామంబొ
నర్చి విరజంబును సనాతనంబునునైన బ్రహ్మగాయత్రి జపియిం
చెనంత
దితియును నిషిద్ధకర్మ
స్థితికై మదిలోన సిగ్గు చిట్టాడఁగ నా
నతవదన యగుచునా పశు
పతివలని భయంబుగల్గి పరమప్రీతిన్
కశ్యపుగనుంగొని యిట్లనియె సమస్తభూతపతియైన పరమేశ్వరుం
డు నాచేసిన యపరాధంబు సహించి మద్గర్భపరిపాలనంబుసే
యుంగాక రుద్రుండును మహాత్ముండును స్వయంప్రకాశుండును
నలఘ్యుండును సకామజనఫలప్రాపకుండును దుష్టశిక్షకుండును
బరమాత్ముండును జగదంతర్యామియు నిర్గుణుడును నిష్కా
ముండును భక్తసులభుండును భగవంతుండునునగునప్పరమే
శ్వరునకు నమస్కరించెద మఱియు షడ్గుణైశ్వర్యసంపన్నుండు
ను జగద్భర్తయు మహానుగ్రహశీలుండును నిర్దయాపరిపాల్యవ
ధూరక్షకుండును సతీదేవిపతియునైన యా పరమేశ్వరుండు
నన్ను రక్షించుగాతమని సన్నుతించి
అర్భకులు లేనిదగుటను
గర్భము నిజనాథువలనఁగమలాననకా
విర్భూతమైనఁగర్మవి
నిర్భరపరితోషమాత్మ నెలకొని యుండెన్
అంతఁగశ్యపుండుదత్కాలసముచిత సంధ్యావందనంబులుదీర్చి
ఆ చెలికి గర్భచిహ్నము
లేచినఁబరితోషమాత్మ నేపారగ మా
రీచుండు నిజతలోదరిఁ
జూచి యకర్మమునకాత్మ స్రుక్కుచుఁబలికెన్
సతి నీవేగతి నిందకోడక మనోజాతేక్షుకోదండ ని
ర్గతనారాచపరంపరాహతవికీర్ణస్వాంతువై పాపసం
గతి లజ్జాభయధర్మముల్ విడిచి దుష్కాలంబునందే రమిం
చితి బల్మిన్ వెలయాలికైవడిన్ దుశ్శీలక్రియాలోలతన్
అట్లగుటంజేసి
సతి విను భూతగణప్రే
రితులై రుద్రానుచరులు పృథుశక్తిసమ
న్వితలుగ్రకర్ములతిశౌ
ర్యతములు భద్రానుభద్రులను నామంములన్
పరఁగినదర్పోద్ధతులి
ద్దఱుగొడుకులు నీకుఁబుట్టి ధరణికి వ్రేఁగై
నిరతము బుధజనపీడా
పరులై వర్తింతురాత్మబలగర్వమునన్
అట్టి దుష్కర్ములకును మహాత్ములలిగి
విశ్వవిదుఁడైన హరికిని విన్నవింప
నతండు కోపించి హరి కులిశాయుధమున
గిరులనఱకినగతి వారిఁధరణిగూల్చు
అని కశ్యపుఁడెఱింగించిన
విని దితి భయమంది చాల విహ్వలమతియై
తనహృదయేశు ముఖాబ్జముఁగనుగొని
యిట్లనియె విగతకౌతుక యగుచున్
ధర సుజనాపరాధులగు తామసచిత్తులకెందునాయువున్
సిరియు నశించిపోవు మృతిసేకూఱు శత్రులచేతనింతయౌ
నరయఁగ నిక్కువంబు భవదాత్మజులార్యులకెగ్గుసేసినం
గరుణను వారు వారిమదింగైకొని కావననుగ్రహింపరే
అనవుడుఁగశ్యపుండుగమలాననకిట్లనునింతి నీవు చే
సినవిపరీతకర్మమునఁజేకూఱెనిట్టియవస్థ దీనికిన్
మనమునఁదాపమొందకుము మాధవుపాదసరోజయుగ్మచిం
తనమునఁజేసియున్ నను ముదంబునఁగొల్చుటజేసియుందగన్
రమణీ నా సుతులందు హిరణ్యకశిపు
వలననుదయించువారిలోపల ముకుంద
పదసరోజాత విన్యస్తభావుఁడైన
తనయుఁడుదయింపగలఁడతి ధార్మికుండు
మఱియును
ఘనపుణ్యుఁడునన్వయపా
వనుఁడగునప్పుణ్యతముని వరకీర్తిలతల్
వనజభవాండోదరమె
ల్లను నిండఁగబర్వు బుధలలాముండగుటన్
వామలోచన వినుము దుర్వర్ణహేమ
మగ్నిపుటమునఁబరిశుద్ధమై వెలుంగు
నట్లు దుష్టాత్మసంభవుఁడయ్యు వంశ
పావనుండగు హరిపాదభక్తుఁడగుట
అంచితాష్టాంగయోగక్రియాకలాపు
లైన యోగీశ్వరులునమ్మహానుభావు
నతులశీలస్వభావవిఙ్ఞానసరణిఁ
దాముఁజరియింపనాత్మలఁదలతురెపుడు
ఆ మహితాత్మకుండు సుగుణాంబుధి భాగవతోత్తముండు ల
క్ష్మీమహిళానాథుఁదులసీదళదాముఁబరేశునాత్మహృ
త్తామరసంబునందుఁబ్రమదంబున నిల్పి తదన్యవస్తువుం
దామదిలో హసించు హరిదాస్యవిహారవినిశ్చితాత్ముఁడై
అట్టినీపౌత్రుండు
మహితదేహాద్యభిమానంబు దిగనాడి
చిరతరాలంపటశీలుండగుచుఁ
బరసమృద్ధికినాత్మఁబరితోషమందుచుఁ
బరదుఃఖమునకుఁదాపమునుబొందు
నీ విశ్వమంతయునేవిభుమయమని
యెవ్వనికరుణచేనెఱుఁగనయ్యె
నట్టి యీశ్వరునిఁదానాత్మసాక్షిగ మోద
మడరంగఁజూచుననన్యదృష్టి
నతి నిదాఘోగ్రసమయంబునందు నిఖిల
జంతుసంతాపమడఁగించు చంద్రుమాడ్కి
నఖిలజగముల దుఃఖంబులపనయించు
రూఢినాతఁడజాతవిరోధి యగుచు
మఱియు హరిధ్యాననిష్టాగరిష్టుండగునమ్మహాభాగవతాగ్ర
గణ్యుండు
విమలాంతరంగబహిరం
గములను స్వేచ్ఛానురూపకలితుండగు నా
కమలాధీశ్వరు కుండల
రమణీయముఖంబుఁజూచుఁబ్రమదంబెసఁగన్
మఱియునీ విశ్వమా హరిమయముగాఁగ
మనములోపలఁదలచునమ్మనునిభుండు
మను మహాత్ములలోన నీ మనుమఁడధికుఁ
డనఁగనుతికెక్కునంచుఁగశ్యపుఁడు పలుక
విని తనతనయులు మధుసూ
దనుచే హతులగుదురనుచుఁదనమనుమఁడు స
జ్జననుత భాగవతుండగు
ననుచు మదింజాల దుఃఖహర్షములొదవన్
ఉండునంతనా దితియుఁగశ్యపవీర్యసంభృతంబైన గర్భంబు దుర్భ
రతేజోభిరామంబునునన్యతేజోవిరామంబును దినదిన ప్రవర్థమా
నంబునునై నివ్వటిల్ల నిజోదరస్థితులైన కుమారులమరదమనులై
వర్తింపఁగలరని చింతించుచు గర్భంబు శతవర్షంబులు ధరియించి
యున్న యనంతరంబ
