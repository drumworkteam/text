అనవుడునతనికినతఁడి
ట్లనియెన్ భవదీయమైన యానతి యెట్ల
ట్లొనరించెద నాకును నా
తనయులకు వసించియుండఁదగునెలవెందున్
అరయ లేదు విధాత యీ యఖిలజంతు
జాతములకెల్లనాధారభూతమైన
ధరణి యిప్పుడు ఘనజలాంతర్నిమగ్న
మైనకతమునఁజోటులేదంటిదండ్రి
కావున భూమ్యుద్ధరణము
గావించునుపాయమిపుడుగైకొని నాకున్
దేవా నీవెఱింగింపుము
నావుడుఁబద్మజుఁడుదన మనంబునఁదలఁచెన్
జలమధ్యంబున లీనమొందిన ధరాచక్రంబునే నేర్పునన్
నిలుపన్ వచ్చునుబూర్వమందు జగముల్ నిర్మించునాఁడాది న
ప్పులఁబుట్టించిన మీఁదనవ్వసుమతింబుట్టించితింబుత్ర య
ప్పులలోఁగ్రుంకి రసాతలాంతరమునంబొందెంగదా పృథ్వియున్
అఖిలజగత్కల్పనాటోపములకుఁబా
ల్పడిననాచేతనెబ్బంగినిపుడు
దగిలి విశ్వంభరోద్ధరణంబుఁగావింప
నగునని సర్వభూతాంతరాత్ముఁ
బురుషోత్తముని నవపుండరీకాక్షు ల
క్ష్మీపతిఁదనమనస్థితునిఁజేసి
తలపోయుచున్నఁబద్మజునాసికావివ
రమ్మున యఙ్ఞవరాహమూర్తి
యర్థినంగుష్ఠమాత్ర దేహంబుతోడ
జననమంది వియత్తలస్థాయి యగుచు
క్షణము లోపల భూరి గజప్రమాణ
మయ్యెనచటిజనులుకద్భుతముగ
అంతఁబ్రజాసర్గమందు నియుక్తులై
నట్టి మరీచ్యాదులైన మునులు
మనుకుమారులునమ్మనుసహితంబుగ
యఙ్ఞవరాహంబునర్థిఁజూచి
యిట్టి యాశ్చర్యమెట్లెందేనిగలదె నా
సారంద్రనిర్గత స్తబ్దరోమ
తోకంబు మనము విలోకింపనంగుష్ఠ
మాత్రమై యీ క్షణమాత్రలోన
మహిమ దీపింప దంతి ప్రమాణమున మ
హోన్నతంబైన గండశైలోపమంబు
నయ్యెననుచు వితర్కించిరబ్జభవుఁడు
హర్షమిగులొత్తనిట్లని యపుడుదలఁచె
నామనంబునఁగల దుఃఖవి
రామముగావించుకొఱకు రాజీవాక్షుం
డీమేర యఙ్ఞపోత్రి
శ్రీమూర్తి వహించెనిది విచిత్రముదలఁపన్
అని వితర్కించు సమయంబున సూకరాకారుండైన భగవంతుండు
ప్రళయజీమూతసంఘాతభయదభూరి
గర్జనాటోపభిన్న దిగ్ఘనగభీర
రావమడరింపనపుడు రాజీవభవుఁడు
మునులునానందమునుబొందిరనఘచరిత
అంత మాయామయవరాహఘుర్ఘురారావంబు బ్రహ్మండ కోటరపరి
స్పోటనంబుఁగావింప విని జనస్తవసత్యలోకనివాసులయిన ము
నులు ఋగ్యజుస్సామమంత్రంబుల వినుతించిరి యఙ్ఞవరాహరూ
పధరుండయిన సర్వేశ్వరుండు సత్పురుషపాలనదయాపరుఁడు
గావున దిగ్గజేంద్రలీలావిలోలుండై
