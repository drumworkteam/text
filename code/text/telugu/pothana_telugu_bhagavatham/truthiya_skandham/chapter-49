జననుత సత్త్వరజస్తోమోగుణమయ
మైన ప్రాకృతకార్యమగు శరీర
గతుఁడయ్యుఁబురుషుండుగడఁగి ప్రాకృతములు
నగు సుఖదుఃఖమోహములవలనఁ
గరమనురక్తుండుగాఁడు వికారవి
హీనుఁడుద్రిగుణరహితుఁడునగుచు
బలసి నిర్మలజలప్రతిబింబితుండైన
దినకరుభంగి వర్తించునట్టి
యాత్మ ప్రకృతిగుణంబుల యందుఁదగులు
వడి యహంకారమూఢుఁడైదొడరి యేను
గడఁగి నిఖిలంబునకునెల్లఁగర్తనని ప్ర
సంగవశతనుబ్రకృతిదోషములఁబొంది
సుర తిర్యఙ్మనుజ స్థా
వరరూపములగుచుఁగర్మవాసనచేతం
బరపైన మిశ్రయోనులఁ
దిరముగ జనియించి సంసృతింగైకొని తాన్
పూని చరించుచు విషయ
ధ్యానంబునఁజేసి స్వాప్నికార్థాగమ సం
ధానమురీతినసత్పథ
మానసుఁడగుచున్ భ్రమించు మతిలోలుండై
అట్లుగావున
పూని మోక్షార్థి యగు వాఁడు దీనిదీవ్ర
భక్తియోగంబుచేత విరక్తిబొంది
మనము వశముగఁజేసి యమనియమాది
యోగమార్గక్రియాభ్యాసయుక్తిఁజేసి
శ్రద్ధాగరిష్టుఁడై సత్యమైనట్టి మ
ద్భావంబు మత్పాదసేవనంబు
వర్ణితమత్కథాకర్ణనంబును సర్వ
భూత సమత్వమజాతవైర
మును బ్రహ్మచర్యంబు ఘనమౌనమాదిగా
గల నిజధర్మసంగతులఁజేసి
సంతుష్టుఁడును మితాశనుఁడునేకాంతియు
మననశీలుఁడు వీతమత్సరుండు
నగుచు మిత్రత్వమునగృపఁదగిలి యాత్మ
కలితవిఙ్ఞానియై బంధకంబులైన
ఘనశరీరపరిగ్రహోత్కంఠ యందు
నాగ్రహము వాసి వర్తింపనగును మఱియు
జీవేశ్వరతత్త్వఙ్ఞానంబునంజేసి నివృత్తంబయినబుద్ధిదదవస్థానం
బునుంగలిగి దూరీభూతేతరదర్శనుండై జీవాత్మఙ్ఞానంబునంజేసి
చక్షురింద్రియంబున సూర్యుని దర్శించుచందంబుననాత్మనాయ
కుండయిన శ్రీమన్నారాయణుని దర్శించి నిరుపాధికంబై మిథ్యా
భూతంబగునహంకారంబున సద్రూపంబుచేఁబ్రకాశమానంబగుచుఁ
బ్రధానకారణంబునకునధిష్టానంబునుగార్యంబునకుఁజక్షువుంబో
లెఁబ్రకాశంబును సమస్తకార్యకారణానుస్యూతంబునుబరిపూర్ణం
బును సర్వవ్యాపకంబునునగు బ్రహ్మంబునుబొందునని చెప్పి
వెండియునిట్లనియె
వినుమాత్మవేత్తకు విష్ణుస్వరూపంబు
నెఱుఁగంగఁబడునది యెట్లటన్న
గగనస్థుఁడగు దినకరు కిరణచ్ఛాయ
జలముల గృహకుడ్యజాతముల
వలన దోఁచిన ప్రతిఫలితంబుచేతనూ
హింపగఁబడిన యయ్యినునిపగిది
నర్థి మనోబుద్ధ్యహంకరణత్రయ
నాడీప్రకాశముననునెఱుంగ
వచ్చునాత్మస్వరూపంబు వలఁతిగాఁగ
జిత్తమునఁదోచునంచితశ్రీఁదనర్చి
యమ్మహామూర్తి సర్వభూతాంతరాత్ముఁ
డగుచునాత్మఙ్ఞులకుఁగాననగును మఱియు
జీవుండు పరమాత్మానుషక్తుండై భూతాదితత్త్వంబులు లీనంబులై
ప్రకృతియందు వాసనామాత్రంబుగలిగి యకార్యకరణంబులై
యున్న సుషుప్తిసమయంబునందాను నిస్తంద్రుండగుచు నిత
రంబుచేతఁగప్పబడనివాఁడై పరమాత్మానుభవంబుసేయుచుం
డును అని చెప్పిన విని దేవహూతి యిట్లనియె
విమలాత్మ యీ పృథివికిని గంధమునకు
సలిలంబునకును రసంబునకును
నన్యోన్యమగునవినాభావసంబంధ
మైన సంగతిఁబ్రకృత్యాత్మలకును
సతతంబునన్యోన్యసంబంధమై యుండు
ప్రకృతిదానయ్యాత్మఁబాయుటెట్లు
దలపోయనొకమాటు తత్త్వబొధముచేత
భవభయంబులనెల్లఁబాయుటెట్లు
చచ్చి క్రమ్మఱఁబుట్టని జాడ యేది
యిన్నియుఁదెలియనానతి యిచ్చి నన్నుఁ
గరుణ రక్షింపవే దేవగణసుసేవ్య
భక్తలోకానుగంతవ్య పరమపురుష
అనిన భగవంతుండిట్లనియె అనిమిత్తంబయిన స్వధర్మంబునను
నిర్మలాంతఃకరణంబునను సునిశ్చితంబైన మద్భక్తియోగంబునను
సత్కథాశ్రవణసంపాదితంబైన వైరాగ్యంబునను దృష్ట ప్రకృతిపురు
ష యాధ్యాత్మంబగు ఙ్ఞానంబునను బలిష్టంబయి కామానభిష్వం
గంబగు విరక్తివలనఁదపోయుక్తంబయిన యోగంబుననుదీవ్రంబ
యిన చిత్తైకాగ్రతంజేసి పురుషునిదగు ప్రకృతిదందహ్యమానంబై
తిరోధానంబునుబొందు అదియునుంగాక యరణిగతంబైన వహ్ని
చేనరణి దహింపఁబడు చందంబున ఙ్ఞానంబుననుదత్త్వదర్శనం
బుననుంజేసి నిరంతరంబు బలవంతంబును దృష్టదోషంబును
నగు ప్రకృతి జీవునిచేత భుక్తభోగమై విడువంబడు అని చెప్పి
విను ప్రకృతి నైజమహిమం
బునఁదనలోనున్న యట్టి పురుషునకు మహే
శునకునశుభవిస్ఫురణం
బనయముఁగావింపజాలదది యెట్లనినన్
పురుషుఁడు నిద్రవోఁగలలఁననర్థకముల్ ప్రబోధమం
దరయగఁమిథ్యలై పురుషునందు ఘటింపనికైవడింబరే
శ్వరునకునాత్మనాథునకు సర్వశరీరికిఁగర్మసాక్షికిం
బరువడిఁబొందవెన్నఁటికిఁబ్రాకృతదోషములంగనామణి
అని వెండియునిట్లనియె
అధ్యాత్మతత్పరుండగువాఁడు పెక్కు జ
న్మంబులఁబెక్కు కాలంబులందు
బ్రహ్మపదప్రాప్తిపర్యంతమునుబుట్టు
సర్వార్థవైరాగ్యశాలి యగుచుఁ
బూనినాభక్తులచేనుపదేశింపఁ
బడిన విఙ్ఞానసంపత్తిచేత
బరఁగఁబ్రబుద్ధుఁడై బహువారములు భూరి
మత్ప్రసాదప్రాప్తిమతిఁదనర్చు
నిజపరిఙ్ఞానవిచ్ఛిన్ననిఖిలసంశ
యుండు నిర్ముక్తలింగదేహుండునగుచు
ననఘ యోగీంద్రహృద్గేయమగు మదీయ
దివ్యధామంబునొందు సందీప్తుఁడగుచు
మఱియునణిమాద్యష్టైశ్వర్యంబులు మోక్షంబునకంతరాయంబు
లుగావున వానియందు విగతసంగుండును మదీయచరణసరోజ
స్థిత లలితాంతరంగుండునునగువాడు మృత్యుదేవతనపహసించి
మోక్షంబునొందు అని చెప్పి వెండియు యోగలక్షణప్రకారంబు
వినిపింతు వినుమని భగవంతుండైన కపిలుండు నృపాత్మజ
కిట్లనియె
ధీనిధులయ్యును యే యోగవి
ధానంబునఁజేసి మనముదగ విమలంబై
మానితమగు మత్పదముం
బూనుదురాయోగధర్మములనెఱిఁగింతున్
అది యెట్లనిన శక్తికొలఁది స్వధర్మాచరణంబును శాస్త్రవినిషిద్ధ
ధర్మకర్మంబులు మానుటయు దైవికంబై వచ్చిన యర్థంబువలన
సంతోషించుటయు మహాభాగవత శ్రీపాదారవిందార్చనంబును
గ్రామ్యధర్మ నివృత్తియు మోక్షధర్మంబుల యందు రతియు మితం
బై శుద్ధంబయిన యాహారసేవయు విజనంబయి నిర్బాధకంబ
యిన స్థానంబుననుండుటయు హింసారాహిత్యంబును పత్యంబు
నునస్తేయంబునుదనకెంత యర్థంబుపయోగించునంత యర్థంబ
స్వీకరించుటయు బ్రహ్మచర్యంబును తపశ్శౌచంబులును స్వాధ్యా
యపఠనంబునుబరమపురుషుండైన సర్వేశ్వరుని యర్చనంబు
ను మౌనంబునునాసనజయంబును దానంజేసి స్థైర్యంబునుబ్రాణ
వాయుస్వవశీకరణంబునునింద్రియనిగ్రహరూపంబైన ప్రత్యాహా
రంబును మనంబుచేనింద్రియంబుల విషయంబులవలన మరలిం
చి హృదయమందు నిలుపటయు దేహగతంబైన మూలాధారాది
స్థానంబులలోనొక్కస్థానంబునందు హృదయగతంబయిన మన
స్సుతోడంగూడఁబ్రాణధారణంబును వైకుంఠుండైన సర్వేశ్వ రుండు
ప్రవర్తించిన దివ్యలీలాచరిత్రధ్యానంబును మానసైకాగ్రీకరణంబును
బరమాత్మయగు పద్మనాభుని సమానాకారతయునునిదియు
నుంగాక తక్కిన వ్రతదానాదులంజేసి మనోదుష్టంబయిన యస
న్మార్గంబునుబరిహరించి జితప్రాణుండై మెల్లనయోజించి శుచి
యైనదేశంబునంబ్రతిష్టించి విజితాసనుండై యభ్యస్త కుశాజిన
చేలోత్తరాసనంబైన యాసనంబుసేసి ఋజుకాయుండై ప్రాణమా
ర్గంబునుగుంభకరేచకపూరకంబులంగోశశోధనంబుసేసి కుభకపూ
రకంబులచేతంబ్రతికూలంబుగావించి చంచలంబయిన చిత్తంబు
సుస్థిరంబుగావించి తీవ్రంబయిన యమంబునంబ్రతప్తంబయి
విగతసమస్తదోషంబగు చామీకరంబుకరణి విరజంబుసేసి జిత
మారుతుండగు యోగిగ్రమ్మఱంబ్రాణాయామంబను పావకుని
చేత వాతపిత్తశ్లేష్మంబులను దోషంబుల భస్మీకరణంబుసేసి ధార
ణంబుచేతఁగిల్బిషంబులను బ్రత్యాహారంబుచేత సంసర్గంబులను
దహనంబుసేసి ధ్యానంబుచేత రాగంబుల సత్త్వాదిగుణంబులను
నివారించి స్వనాసాగ్రావలోకనంబుసేయుచు
