అంత నటం బరీక్షిత్కుమారుండు జాతకర్మవిదులైన పెద్దలు సెప్పిన
చందంబున భూసురోత్తమ శిక్షావశంబున మహాభాగవత శేఖ
రుండై ధరణీపాలనంబు సేయుచు నుత్తరుని పుత్రిక నిరావతి యను
మత్తకాశినిం బెండ్లి యయి, జనమేజయ ప్రముఖులైన నలువురు
గొడుకుల నుత్పాదించి, గంగాపులినతలంబునఁ గృపాచార్యుండు
గురుత్వంబు సేయ యాగభాగంబులకు వచ్చిన దేవతల నీక్షించుచు
భూరిదక్షిణంబులుగా మూఁ డశ్వమేధంబు లాచరించి దిగ్విజయ
కాలంబున గోమిథునంబుఁ దన్ను శూద్రుండును రాజ చిహ్న
ముద్రితుండును నగు కలిం బట్టి నిగ్రహించె" అని చెప్పిన, శౌనకుం
డు పౌరాణికున కిట్లనియె.
భూవరరూపుఁడు శూద్రుఁడు
గోవుం దా నేల తన్నెఁ గోరి పరీక్షి
ద్భూవరుఁడు దిశల గెలుచుచు
నే విధిఁ గలి నిగ్రహించె నెఱిఁగింపఁ గదే.
అరవిందాక్ష పదారవింద మకరందాసక్తులై యున్న స
త్పురుషశ్రేష్ఠుల వృత్తముల్ వినక దుర్బుద్దిన్ విలంఘించి, దు
ర్నరవార్తాకథనప్రపంచములు గర్ణప్రాప్తముల్ సేసి, వా
సరముల్ వ్యర్థతఁ దోచుచుండఁ జన దీ సంసారమోహంబునన్.
మనుట నిత్యము గాదు మరణంబు నిజ మని
యెఱిఁగి మోక్షస్థితి నిచ్చగించు
నల్పాయువు లగు మా కన్యదుర్జన చరి
త్రములోలిఁ గర్ణరంధ్రములఁ బెట్టి
బంగారు వంటి యీ బ్రతికెడు కాలంబుఁ
బోనాడఁ గానేల పుణ్యచరిత!
మాధవపదపద్మ మకరందపానంబు
సేయింపవే యేము సేయునట్టి
సత్రయాగమునకు సన్మునీంద్రులు సీర
వాఁడె దండధరుఁడు వచ్చెఁ జూడు
చంపఁ డొకనినైన జన్న మయ్యెడుదాక,
వినుచు నుండుఁ దగిలి విష్ణుకథలు.
మందునకు మందబుద్ధికి
మందాయువునకు నిరర్థమార్గునకును గో
విందచరణారవింద మ
రందము గొనఁ దెఱపి లేదు రాత్రిందివముల్."
అని శౌనకుండు వలికిన సూతుం డిట్లనియెఁ "బరీక్షిన్నరేంద్రుండు
నిజవాహినీసందోహ సురక్షితంబగు కురుజంగాలదేశంబునం గలి ప్రవే
శంబు నాకర్ణించి, యుద్ధకుతూహలత నంగీకరించి, యొక్కనాఁడు స
ముల్లాసంబున బాణాసనంబు గైకొని, నీల నీరద నిభ తురంగ నివహ
యోజితంబును, ఫలిత మనోరథంబును నైన రథంబు నారోహణంబు
సేసి, మృగేంద్ర ధ్వజంబు వెలుఁగ రథ కరి తురంగమ సుభట సంఘ
టితంబగు వాహినీచక్రంబు నిర్వక్రంబుగం గొలువ, దిగ్విజయా
ర్థంబు వెడలి పూర్వ దక్షిణ పశ్చిమోత్తర సముద్ర లగ్నంబు లయిన
యిలావృత రమ్యక హిరణ్మయ హరివర్ష కింపురుష భద్రాశ్వ కేతు
మాల భారతవర్షంబులు నుత్తరకురు దేశంబులును జయించి,
పుష్కల ధన ప్రదానపూర్వికలగు సపర్యల నభ్యర్చితుండై తత్తద్దేశ
వాసు లిచ్చిన కానుకలు గైకొనుచు, మంగళ పాఠక సంఘాత జేగీయ
మాన పూర్వరాజవృత్తాంతంబు లాకర్ణించుచుఁ బాఠకపఠిత పద్యం
బుల వలనం బాండవులకు భక్తవత్సలుండై పుండరీకాక్షుం డాచరిం
చిన సారథ్య సఖ్య సాచివ్య సభాపతిత్వ వీరాసనత్వ దూతభావాది
కర్మంబులు నశ్వత్థామాస్త్ర తేజంబు వలనఁ దన్ను రక్షించుటయు
యాదవ పాండవు లందలి స్నేహానుబంధంబును, వారలకుఁ గలిగిన
భగవద్భక్తివిశేషంబును విని, విశ్వంభరుని భక్త వాత్సల్యంబునకు
నాశ్చర్యంబు నొందుచు, వందిబృందంబులకు న్మహార్ఘంబులగు హా
రాంబరాభరణాది సందోహంబుల నొసంగుచుఁ బద్మనాభ పాద పద్మ
భజనపరతంత్ర పవిత్ర మానసుండై యుండె; నయ్యెడ వృషభరూ
పంబున నేక పాదంబున సంచరించు ధర్మదేవుండు దన సమీపం
బున లేఁగలేని లేఁగటికుఱ్ఱి చందంబున హతప్రభయై నేత్రంబుల
సలిలంబులు గురియుచు గోరూపయై యున్న ధాత్రి కిట్లనియె.
