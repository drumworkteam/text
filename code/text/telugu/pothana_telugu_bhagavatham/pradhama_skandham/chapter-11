అని యడిగిన, శౌనకాదిమునిశ్రేష్ఠులకు సూతుం డిట్లనియెఁ దృతీ
యంబైన ద్వాపరయుగంబు దీఱు సమయంబున నుపరిచరవసువు
వీర్యంబున జన్మించి, వాసవి నాఁ దగు సత్యవతి యందుఁ బరాశ
రునికి హరికళంజేసి, విజ్ఞాని యయిన వేదవ్యాసుండు జన్మించి
యొక్కనాఁడు బదరికాశ్రమంబున సరస్వతీనదీజలంబుల స్నా
నాది కర్మంబులం దీర్చి శుచియై, పరులులేని చోట నొంటిఁ గూర్చుం
డి సూర్యోదయవేళ నతీతానాగతవర్తమానజ్ఞుం డయిన యా ఋషి
వ్యక్తంబుగాని వేగంబుగల కాలంబునం జేసి యుగధర్మంబులకు
భువి సాంకర్యంబు వొందు; యుగయుగంబుల భౌతిక శరీరంబు
లకు శక్తి సన్నంబగుఁ బురుషులు నిస్సత్త్వులు ధైర్యశూన్యులు
మందప్రజ్ఞు లల్పాయువులు దుర్బలులు నయ్యెద రని, తన దివ్య
దృష్టిం జూచి, సర్వవర్ణాశ్రమంబులకు హితంబు సేయం దలంచి,
నలుగురు హోతలచేత ననుష్ఠింపందగి ప్రజలకు శుద్ధికరంబులైన
వైదిక కర్మంబులగు, యజ్ఞంబు లెడతెగకుండుకొఱకు నేకంబయిన
వేదంబు, ఋగ్యజుస్సామాధర్వణంబులను నాలుఁగు నామంబుల
విభాగించి యితిహాస పురాణంబు లన్నియుఁ బంచమవేదం బని
పల్కెనందు.
పైలుండు ఋగ్వేద పఠనంబు దొరఁకొనె
సామంబు జైమిని సదువుచుండె
యజువు వైశంపాయనాఖ్యుండు గైకొనెఁ
దుది నధర్వంబు సుమంతుఁడు పఠించె
నఖిల పురాణేతిహాసముల్ మా తండ్రి
రోమహర్షణుఁడు నిరూఢిఁ దాల్చెఁ
దమతమ వేద మా తపసులు భాగించి
శిష్యసంఘములకుఁ జెప్పి రంత
శిష్యు లెల్లను నాత్మీయశిష్యజనుల
కంత బహుమార్గములు సెప్పి యనుమతింపఁ
బెక్కుశాఖలు గలిగి యీ పృథివిలోన
నిగమ మొప్పారె భూసుర నివహమందు.
ఇట్లు మేధావిహీనులయిన పురుషులచేత నట్టి వేదంబులు ధరి
యింపబడుచున్నవి; మఱియు దీనవత్సలుండయిన వ్యాసుండు
స్త్రీశూద్రులకుం ద్రైవర్ణికాధములకు వేదంబులు విన నర్హంబులు
గావు గావున మూఢుల కెల్ల మేలగు నని భారతాఖ్యానంబు చేసి
యు నమ్ముని భూతహితంబునందుఁ దన హృదయంబు సంతసిం
పకున్న సరస్వతీతటంబున నొంటి యుండి, హేతువు వితర్కించు
చుఁ దనలో నిట్లనియె.
వ్రతధారినై వేదవహ్ని గురుశ్రేణి
మన్నింతు విహితకర్మములఁ గొఱఁత
పడకుండ నడుపుదు భారతమిషమునఁ
బలికితి వేదార్థభావ మెల్ల
మునుకొని స్త్రీశూద్రముఖ్యధర్మము లందుఁ
దెలిపితి నేఁజెల్ల దీనఁ జేసి
యాత్మ సంతస మంద దాత్మలో నీశుండు
సంతసింపక యున్న జాడ దోఁచె
హరికి యోగివరుల కభిలషితంబైన
భాగవత విధంబుఁ బలుకనైతి
మోసమయ్యెఁ దెలివి మొనయదు మఱచితి;
ననుచు వగచుచున్న యవసరమున.
